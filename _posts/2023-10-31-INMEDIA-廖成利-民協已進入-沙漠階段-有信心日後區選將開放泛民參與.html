---
layout: post
title: 廖成利：民協已進入「沙漠階段」 有信心日後區選將開放泛民參與
date: 2023-10-31 13:40:56.000000000 +00:00
link: https://www.inmediahk.net/node/%E6%94%BF%E7%B6%93/%E5%BB%96%E6%88%90%E5%88%A9%EF%BC%9A%E6%B0%91%E5%8D%94%E5%B7%B2%E9%80%B2%E5%85%A5%E3%80%8C%E6%B2%99%E6%BC%A0%E9%9A%8E%E6%AE%B5%E3%80%8D-%E6%9C%89%E4%BF%A1%E5%BF%83%E6%97%A5%E5%BE%8C%E5%8D%80%E9%81%B8%E5%B0%87%E9%96%8B%E6%94%BE%E6%B3%9B%E6%B0%91%E5%8F%83%E8%88%87
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20231031_2108-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>區議會選舉提名期昨日結束，非建制派全數「清零」，民協2名參選人同未能取得「三會」成員提名入閘。民協主席廖成利稱，民協已進入「沙漠階段」，形容現時的地區行政已如同深圳的系統，但相信在適當時候會將開放予傳統泛民參與，「呢個我有信心嘅」，認為傳統泛民仍可參加兩年後的立法會選舉，民協將視乎情況是否參選。</p>
<p>民協現任屯門區議員周啟廉、總幹事郭偉誠未能取得「三會」成員提名，無緣參選區議會。二人周二（31日）與民協主席廖成利、副主席李庭豐見記者。兩名參選人表示已取得逾50名的選民提名，但始終未能取得任何「三會」成員提名。</p>
<p><a data-flickr-embed="true" href="https://www.flickr.com/gp/inmediahk/tY1g8Go510" title="無標題"><img src="https://live.staticflickr.com/65535/53300150634_6709ab9a32_b.jpg" width="1024" alt="無標題" /></a><br /><em>左起：李庭豐，廖成利，周啟廉，郭偉誠</em></p>
<p><strong>二人零提名  周啟廉一度哽咽：香港放棄咗我</strong></p>
<p>郭偉誠稱已盡120分努力爭取提名，指曾透過網上、地區人脈及民協成員等，以取得「三會」成員聯絡方式，但獲得的回應均不正面、不理想，對此感到遺憾及失望：「落得咁嘅結果，香港市民眼睛都雪亮，我哋唔需要多講，感謝大家支持。」周啟廉則表示要對街坊說「唔好意思」，他更一度哽咽稱：「要大家失望，唔好意思。希望啲街坊明白，我哋無放棄⋯⋯只係香港放棄咗我。」</p>
<p><a data-flickr-embed="true" href="https://www.flickr.com/gp/inmediahk/3N22xn3r40" title="無標題"><img src="https://live.staticflickr.com/65535/53299783556_5bfe81304f_b.jpg" width="1024" alt="無標題" /></a><br /><em>周啟廉</em></p>
<p>對於行政長官李家超早前稱，假若有人未能取得提名票，或涉及多個理由，包括提名人認為其未能履行區議員責任、對其表現有保留，甚不相信其是愛國愛港人士：「如果呢啲基本條件符合唔到，就要研究吓自己點解出問題。」《獨媒》問廖成利，民協是否已作檢討：「民協一直強調係愛國者，但又攞唔到提名，問題喺邊度？」</p>
<p><strong>廖成利用論語回應  質疑新選制度矯枉過正、過猶不及</strong></p>
<p>廖成利回應時拿出《論語》一書，先引用里仁篇第十四章：「子曰：不患無位，患所以立；不患莫己知，求為可知也。」他更勉勵周啟廉、郭偉誠不用憂慮沒有自己的位置，繼續做應做的事，更送贈該書予二人，「你有料一定有位置」：「你唔使擔心冇人識你，成個香港都識你！」</p>
<p><a data-flickr-embed="true" href="https://www.flickr.com/gp/inmediahk/451g5YC0T7" title="無標題"><img src="https://live.staticflickr.com/65535/53300033093_122725d1f3_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/733xk9LC80" title="無標題"><img src="https://live.staticflickr.com/65535/53300250545_4d8661a372_b.jpg" width="1024" alt="無標題" /></a></p>
<p>對於民協未能入閘，廖成利就稱「有少少意見」：「呢個好完善化嘅制度，都有進一步完善嘅空間，下一屆嚟講，應該作出檢討。」他再引述《論語》先進篇第十一章，送予行政長官李家超、民政及青年事務局局長麥美娟，認為區議會選舉制度矯枉過正、過猶不及：「連呢啲咁愛國愛港嘅，地區工作咁有經驗，都攞唔到嗰個提名門檻，睇嚟嗰個制度過猶不及。」</p>
<p><strong>倡建議取消「三會」成員提名  等待選制微調捲土重來</strong></p>
<p>廖成利認為參選門檻太高，建議日後取消「三會」成員提名，指資格審查委員會把關已足夠，選民提名可由50個增加至500個，甚至1,000個：「參選人攞500個、1,000個，都要經過好大努力，但佢要攞三會嘅努力，佢一票都難求。」</p>
<p>在記者會上，廖成利表示，今次是民協自1988年成立以來，首次未能參選區議會選舉。《獨媒》關注民協日後去向，包括會否轉型成為論政或壓力團體。</p>
<p>廖成利稱民協已進入沙漠階段，並「微調」已故民主黨立法會議員司徒華的說話作回應，「各就各位，各盡所能，愛國愛港，民主民生」，指未來5年會等待選舉制度微調：「如果佢個制度係有微調嘅，容許我哋參選，我哋下次先可以捲土重來，如果唔係睇嚟此路都盡咗喺度。」</p>
<p><strong>指本港現時地區行政似深圳  籲市民把握投票機會</strong></p>
<p>至於在等候期間，將愛國愛得更深，或是單純等候制度改變？廖成利分析指，當局現時在地區行政上實施高度自治，包括已取消互助委員會：「傳統嘅泛民參加區議會都全部取消，全部係under 一個關愛嘅系統，呢個系統幾似深圳嘅地區系統。」</p>
<p>不過，廖成利相信，當局在適當時候將開放予傳統泛民參加，「呢個我有信心嘅」，並認為傳統泛民仍可參選兩年後的立法會選舉，稱民協會視乎情況是否參選。</p>
<p>廖成利最後補充稱，民協對區議會選舉的評論已到此為止，「唔想添煩添亂呀」，又呼籲市民珍惜選舉，把握每次投票機會。另外，他繼<a href="https://www.inmediahk.net/node/%E6%94%BF%E7%B6%93/%E6%B0%91%E5%8D%94%E9%83%AD%E5%81%89%E8%AA%A0%E5%8F%83%E9%81%B8%E6%83%9F%E4%BB%8D%E6%9C%AA%E5%8F%96%E5%BE%97%E4%B8%89%E6%9C%83%E6%8F%90%E5%90%8D-%E5%BB%96%E6%88%90%E5%88%A9%E9%80%81%E3%80%8C%E4%B8%80%E6%A8%BD%E9%B9%BD%E3%80%8D%E9%BC%93%E5%8B%B5">上次記者會</a>向郭偉誠送上喻意尊嚴的「一樽鹽」後，今次再向周啟廉送贈。</p>
<p><a data-flickr-embed="true" href="https://www.flickr.com/gp/inmediahk/r80kh4525F" title="無標題"><img src="https://live.staticflickr.com/65535/53298918147_da189bc0a7_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/1m09eMUUQ6" title="無標題"><img src="https://live.staticflickr.com/65535/53300256030_235a4ba7da_b.jpg" width="1024" alt="無標題" /></a></p>
</div></div></div>
