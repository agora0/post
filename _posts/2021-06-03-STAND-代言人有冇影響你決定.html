---
layout: post
title: 代言人有冇影響你決定？
date: 2021-06-03 01:00:45.000000000 +00:00
link: https://thestandnews.com/personal/%E4%BB%A3%E8%A8%80%E4%BA%BA%E6%9C%89%E5%86%87%E5%BD%B1%E9%9F%BF%E4%BD%A0%E6%B1%BA%E5%AE%9A/
categories: stand
tags: blog
author: 畢明
---

<img width="600" src="https://images.weserv.nl/?url=cdn.thestandnews.com/media/photos/cache/citigold_CsdpG_600x0.png" /><br /><br /><p>兩大銀行滙豐和 CITI，分別找了兩大天王來代言，sor，仲用「天王」這詞彙，是否太 out 呢？但尊貴的戶口、目標是尊貴的客戶，找來夠分量的代言人以顯身價，也是應該。</p>
<p>飯局中，我問兩個有資格開戶，又正準備開多一個銀行戶口的朋友，會否因為代言人而影響開戶選擇決定？</p>
<p>都答：不會。「揀銀行，唔係純粹揀形象，真係揀細節喎。服務、產品之外，梗係睇可唔可靠啦，咁可唔可靠，同代言人無關。」客戶真清醒。</p>
<p>另一個話，「如果兩個都可靠，如果一樣啦吓，就真係仲揀開戶推廣內容，回贈呀、現金獎賞嗰啲，邊個代言呢啲都好實際」。</p>
<p>真係廣告永恆真理之一：平日做形象，追數俾著數。</p>
<p>乜都係假，一出半價呀、送現金呀，即刻有客到！</p>
<p>然後我問，咁你兩個又話開離岸戶口，又話分散風險轉銀行，最後決定開邊間？</p>
<p>T：「我開咗 CITI gold，順手離岸埋」，因為離岸所以揀花旗？佢話：「又唔係得晒，我老婆話，Leon 個廣告講嘢冇咁作狀，自然好多，佢揀 CITI」。</p>
<p>原文刊於<a href="https://www.am730.com.hk/column/%E8%B2%A1%E7%B6%93/%e4%bb%a3%e8%a8%80%e4%ba%ba%e6%9c%89%e5%86%87%e5%bd%b1%e9%9f%bf%e4%bd%a0%e6%b1%ba%e5%ae%9a%ef%bc%9f-270223" target="_blank"> AM 730</a>，作者<a href="https://www.facebook.com/BudmingBudming" target="_blank"> Facebook</a></p>
