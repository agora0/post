---
layout: post
title: "【香港時事】支援體育發展？論產業圍威喂嘅問題"
date: 2021-08-11 07:53:38.833000000 Z
link: https://www.thestandnews.com/society/%E9%A6%99%E6%B8%AF%E6%99%82%E4%BA%8B%E6%94%AF%E6%8F%B4%E9%AB%94%E8%82%B2%E7%99%BC%E5%B1%95%E8%AB%96%E7%94%A2%E6%A5%AD%E5%9C%8D%E5%A8%81%E5%96%82%E5%98%85%E5%95%8F%E9%A1%8C
categories: stand
tags: blog
author: 石賈墨
---

<figure><img src="https://images.weserv.nl/?url=assets.thestandnews.com/media/photos/548573844523m.png"></figure><p>駛咗錢等於做咗嘢？五項措施支援體育發展？</p>

<p><a href="https://www.thestandnews.com/society/a_%E6%8F%90-5-%E9%A0%85%E6%8E%AA%E6%96%BD%E6%94%AF%E6%8C%81%E9%AB%94%E8%82%B2%E7%99%BC%E5%B1%95-%E6%9E%97%E9%84%AD%E8%82%AF%E5%AE%9A%E5%94%94%E4%BF%82%E4%B8%89%E5%88%86%E9%90%98%E7%86%B1%E5%BA%A6" target="_blank">《立場》報道</a>：「提五項措施支援體育發展　林鄭：肯定唔係三分鐘熱度」</p>

<p>咦，諗起有人講過「一定走數」！😂</p>

<p>記唔記得，曾幾何時，曾德成仍然係民政事務局局長嘅時候，<a href="https://hk.news.yahoo.com/%E6%B8%AF%E5%BA%9C%E9%AB%98%E5%B1%A4%E5%90%A6%E8%AA%8D%E6%9B%BE%E5%BE%B7%E6%88%90%E6%8B%8D%E6%9E%B1-223000066.html" target="_blank">傳聞試過同林鄭開會嘅時候曾經試過拍枱？</a></p>

<p>點解要拍？因為 CY 話體育無貢獻，林鄭當時想滅咗個啟德體育城！唔係曾德成拍枱，我諗個計劃早就灰飛煙滅。</p>

<p>體育我識條鐵，但係 STEM 我叫有多少認識（睇圖），一聽到呢啲政策，就知道又係「產業圍威喂」嘅時間。</p>

<div><figure><img src="https://images.weserv.nl/?url=assets.thestandnews.com/media/photos/64371823.jpg"><figcaption><span>2008 年，我曾經著住背後印有「Hong Kong」嘅 T-Shirt，代表香港參加喺美國加州舉辦嘅機械人比賽，雖然最後發生咗好多意外，成績唔係好好，但係都可以吹下，話世界排名 61 位 😂</span></figcaption></figure></div>

<p>我玩 STEM 嘅時候，係 STEM 仍然未叫 STEM 嘅時代……當時 STEM 界其實已經有好多黑暗內幕，依家諗起我都覺得好黐線。不過，呢個講幾日幾夜都講唔哂，有機會再開心 share。</p>

<p>到依家有 STEM 呢個 term 之後，就無端端受到追捧。2017 年，政府決定每年派二十萬畀中學搞 STEM。</p>

<p>哇，好重視 STEM 喎！</p>

<p>結果，大把學校為咗攞到筆錢，9 買幾十部 iPad、3D Printer、無人機，搵埋啲唔知邊度走出嚟嘅「導師」開埋啲唔知做咩嘅工作坊，然後就可以同人講我地都玩 STEM 㗎，yeah！</p>

<p>之後呢？然後就沒有然後。錢都攞咗啦，做咩問呢條問題。</p>

<p>報道入面，仲話「推動體育產業化」，聽到呢個講法，就知道必定失敗。</p>

<p>呢個講法，預示同樣嘅 pattern：吹捧 → 政府開水喉 →「產業」（尤其紅資）冒起食住條水 → 圍威喂 → 完！</p>

<p><a href="https://www.thestandnews.com/international/%E5%9C%8B%E9%9A%9B%E6%99%82%E4%BA%8B%E6%9C%89%E4%BA%9B%E9%87%91%E7%89%8C%E5%BE%B7%E5%9C%8B%E6%B0%B8%E9%81%A0%E6%8B%BF%E4%B8%8D%E5%88%B0%E4%B9%9F%E4%B8%8D%E7%A8%80%E7%BD%95" target="_blank">啱啱我講德國人有時候唔稀罕金牌</a>，睇 comment，有人話我點解唔鬧香港嘅怪獸家長，批判香港嘅填鴨式教育。真好笑，點解你會覺得我無？講到底，香港要推動一樣嘢，講嚟講去都係話「產業化」「產業化」— 教育都係，STEM 都係，運動都係。</p>

<p>但係，有無諗過，有啲嘢要做得好，係唔能夠或者唔應該甚至唔可以產業化？</p>

<p>你自己睇下，科技園有幾科技？（關鍵字：科學園第四期）中藥港呢個講法你又記唔記得？可以講，香港政府想冚家產業化啲咩嘢，嗰樣嘢都必定冚家鏟化。</p>

<p>香港運動員，始終都係要香港人撐。</p>

<p>&nbsp;</p>

<p><strong>延伸閱讀：</strong><br>
<a href="https://www.stegermatt.de/blog-hk-dse-history/" target="_blank">【香港時事】德國公開考試，就不能講納粹的「優點」？</a><br>
<a href="https://www.stegermatt.de/fragederauswanderung/" target="_blank">【香港時事】移民不移民？淺談香港人嘅去留問題</a><br>
<a href="https://www.stegermatt.de/blog-civic-nomination/" target="_blank">【香港時事】嘈咩嘈，全世界都冇公民提名，德國都冇&nbsp;（好似係）</a></p>

<p><a href="https://www.stegermatt.de/blog-sportindustrie/" target="_blank">作者網誌</a></p>
