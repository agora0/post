---
layout: post
title: "【給十九歲的我】「最後一日」公映多個場次爆滿 張婉婷謝票：我真係好感動"
date: 2023-02-06 01:23:38.000000000 +00:00
link: https://www.inmediahk.net/node/%E7%94%9F%E6%B4%BB/%E3%80%90%E7%B5%A6%E5%8D%81%E4%B9%9D%E6%AD%B2%E7%9A%84%E6%88%91%E3%80%91%E3%80%8C%E6%9C%80%E5%BE%8C%E4%B8%80%E6%97%A5%E3%80%8D%E5%85%AC%E6%98%A0%E5%A4%9A%E5%80%8B%E5%A0%B4%E6%AC%A1%E7%88%86%E6%BB%BF-%E5%BC%B5%E5%A9%89%E5%A9%B7%E8%AC%9D%E7%A5%A8%EF%BC%9A%E6%88%91%E7%9C%9F%E4%BF%82%E5%A5%BD%E6%84%9F%E5%8B%95
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202302061.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">【獨媒報導】</font>紀錄英華女校學生10年成長的《給十九歲的我》，其中<a href="https://www.inmediahk.net/node/%E6%96%87%E8%97%9D/%E3%80%8A%E7%B5%A619%E6%AD%B2%E7%9A%84%E6%88%91%E3%80%8B%E9%98%BF%E8%81%86%E6%92%B0%E6%96%87%E7%A8%B1%E7%94%B1%E5%A7%8B%E8%87%B3%E7%B5%82%E4%B8%8D%E5%90%8C%E6%84%8F%E5%85%AC%E9%96%8B%E6%94%BE%E6%98%A0-%E9%98%BF%E4%BD%98%EF%BC%9A%E5%A6%A5%E5%8D%94%E5%9B%A0%E3%80%8C%E6%94%B9%E8%AE%8A%E4%B8%8D%E5%88%B0%E5%88%A5%E4%BA%BA%E3%80%8D">一名受訪女生阿聆向《明周文化》撰文指從未同意公映</a>，引起極大爭議，影片昨宣布今日（2月6日）起暫停公映，不少觀眾趕在昨晚觀影，多個場次皆告爆滿。昨晚8時20分Cinema City朗豪坊的一場，導演張婉婷按照原定安排現身映後分享，她向入場者致謝，稱「咁夜我仲見到有咁多人」、「我真係好感動，多謝大家！」</p>
<p>張婉婷昨日有多場「謝票」，<a href="https://www.inmediahk.net/node/%E6%96%87%E8%97%9D/%E5%BC%B5%E5%A9%89%E5%A9%B7%EF%BC%9A%E5%88%9D%E5%BF%83%E6%98%AF%E5%88%86%E4%BA%AB%E6%88%90%E9%95%B7%E6%95%85%E4%BA%8B-%E6%8C%87%E9%81%A9%E9%80%A2%E9%A6%99%E6%B8%AF%E6%9C%80%E5%8B%95%E7%9B%AA%E5%8D%81%E5%B9%B4-%E6%83%9F%E6%9A%AB%E5%81%9C%E5%85%AC%E6%98%A0%E5%9B%A0%E5%AD%B8%E7%94%9F%E6%AF%94%E9%9B%BB%E5%BD%B1%E9%87%8D%E8%A6%81">並在映後見記者</a>。在最後一場，她首先向入場者致謝：「多謝大家，咁夜我仲見到有咁多人，同埋今日係元宵節，我真係好感動，多謝大家！」張婉婷又稱「唔知下一場會係幾時，但我見到咁多人都好鼓舞啦，因為近日好多風風雨雨呢，所以學校同我都決定由聽日開始就暫時停止公開放映啦。」她續解釋稱望預留空間處理好「嗰啲大家溝通嘅事宜，或者理解上嘅落差」。她強調對學校而言「人係比電影更重要」：「所以我哋要處理好人嘅關係問題，同埋解答晒佢哋所有嘅疑慮呢，先至或者會再同大家見面啦。」</p>
<p><a data-flickr-embed="true" href="https://www.flickr.com/gp/inmediahk/2mb4SdFpDu" title="photo_2023-02-06_09-23-53"><img src="https://live.staticflickr.com/65535/52671054062_4c9039be65_b.jpg" width="742" alt="photo_2023-02-06_09-23-53" /></a></p>
<p>在答問環節，有觀眾問紀錄片原意是希望拍到英華女學校學生經歷三個不同校舍，但因工程延誤而未能如願，最後是怎樣調整計劃。張婉婷稱初期已覺得「人要擺係最前面」，「呢個故事係睇住呢啲少女成長，所以呢啲千禧BB由2011年到2021年嘅成長係擺係最前面，學校嘅改建擺係後面，中間就睇埋社會嘅變遷，有三層意義喺度，但人永遠擺係最前面囉。」</p>
<p>被問到片中為何堅持要有她的旁白，張婉婷就稱紀錄片「一係用旁白，一係用字幕」交代觀眾要知的資訊，並舉例稱：「例如阿雀佢『生意失敗』，咁點影『生意失敗』呢？將佢好快咁講咗佢去賣眼鏡就生意失敗啦咁樣。」她又指自己作為英華校友，「擺咗自己少少感受喺裡面」，認為自己的旁白與一般的不同，「唔係同BBC嗰啲好冷、好有距離嘅旁白，唔係一樣嘅。」</p>
<p>有觀眾問到如果重新再來，張婉婷會否再願意拍攝，如會又將有何不同處理。張婉婷思索片刻指，「如果早知道呢......我係個啲就算知道，都係有少少一往直前嘅性格，其實我初初都唔知呢個會去邊㗎嘛，但你唔做又點知呢？即係話......我覺得有興趣嘅嘢，就會一路做，好努力咁做囉。如果呢個叫我再做，我都會做落去嘅，係會嘅。」然而，她覺得現時公映版本已經是在海量30多萬小時資訊中「現階段最好」，要幾年後再看才知道改善地方。</p>
<p>被問到為甚麼可以堅持長時間紀錄，張婉婷答道「係一份傻勁」，指起初只希望拍攝6年，但久而久之不覺時間飛逝，「你逐步逐步好易行到落去」。</p>
<p>影片原只作學校內部放映，有觀眾問及為何將影片公映，以及會否直接與片中學生溝通，「想同佢哋講啲咩？」張婉婷重申在2011年有同意書協議，「所有拍紀錄片都係要簽咗先，如果唔係所有人都冇保障嘅，攝影隊亦需要拍咁多年，即係已預咗6年，後面變咗10年，即係知道嗰啲footage可以用嘅，係有咁嘅權利。」</p>
<p>她形容當時的協議是「幾廣義嘅嘢」，即是以後可以在戲院、任何公眾場合、電視各種渠道公開放映，「因為我哋有好多唔同團體界別，有教育界、電影界、青少年界、同學、學生，個個人對所有嘢理解唔係一樣，中間可能有啲理解上落差囉，就係呢個問題我哋覺得應該要正面去處理，所以我哋一定會同啲女仔坐低慢慢傾，呢個一定會做。」</p>
</div></div></div>
