---
layout: post
title: 譚耀宗指區選投票率：合理、唔少㗎 惟不知中央會否接受
date: 2023-12-11 03:37:19.000000000 +00:00
link: https://www.inmediahk.net/node/%E6%94%BF%E7%B6%93/%E8%AD%9A%E8%80%80%E5%AE%97%E6%8C%87%E5%8D%80%E9%81%B8%E6%8A%95%E7%A5%A8%E7%8E%87%EF%BC%9A%E5%90%88%E7%90%86%E3%80%81%E5%94%94%E5%B0%91%E3%97%8E-%E6%83%9F%E4%B8%8D%E7%9F%A5%E4%B8%AD%E5%A4%AE%E6%9C%83%E5%90%A6%E6%8E%A5%E5%8F%97
categories: inmedia
tags: blog
author: 獨媒報導
---

<img src="https://www.inmediahk.net/files/column_images/2023121110.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><em>資料圖片</em></p>
<p><font color="red">【獨媒報導】</font>政府谷盡區議會選舉投票宣傳，投票率今早揭底牌，只得27.54%，低於盛傳的三成目標。全國港澳研究會副會長譚耀宗在電台節目稱投票率「合理、屬期預期之中」，但中央會否接受結果「我就唔知道」，相信中央當然認為新選制「愈多人投更加好啦」，但仍要見實際情境，例如社會平靜穩定，選民覺得「無所謂啦都係愛國者治，邊個贏都好，佢咪唔去囉」。他對於27.54%投票率的解讀，是說明「大家都係支持嘅」，因為有近120萬人投票，「個數字都唔少㗎喎」。</p>
<p><strong>譚：「唔錯㗎喇」</strong></p>
<p>譚耀宗在港台《千禧年代》表示，過往區議會選舉的投票率較立法會低，2021年立法會投票率是30.2％，他認為27.54%投票率屬合理。他又稱市民覺得區議員重要性較立法會議員低，對區議員熟悉度或較低，亦有很多人疫後返回內地，或者出境外遊，令投票人數減少，不過他強調近120萬人投票，是「唔錯㗎喇」。</p>
<p><a data-flickr-embed="true" href="https://www.flickr.com/gp/inmediahk/d6E2oNMyXC" title="DSC_5826"><img src="https://live.staticflickr.com/65535/53388067220_7593a68b62_z.jpg" alt="DSC_5826" /></a></p>
<p>不過政府史無前例大力宣傳，主持人問投票率是否理應更高？譚耀宗指政府宣傳過往都有做，不過今次「做多啲，花樣多啲」，他指宣傳是為了讓市民了解新選制，尤其市民不清楚有直選間選，誤會「雙議席」可以投兩票。若政府不宣傳，可能市民會因為不熟悉選制而不參與投票，認為是好事。</p>
<p><strong>指中央當然認為投票率愈高愈好</strong></p>
<p>至於宣傳是否達到谷票效果，譚耀宗指「有幫助啫」，是否投票仍要看很多因素，例如市民或認為「社會穩定咗喇無所謂啦，都係愛國者治港，得閒佢咪去囉」，或「無所謂啦，邊個贏都好，佢咪唔去囉」，他表示很難計算政府投放的宣傳可以拉動多少人投票。</p>
<p>主持人再問譚耀宗，中央會否接受今次投票率，譚表示「中央我就唔知道」，不過理由覺得新選制愈多人投票愈好，但仍要視乎實際情境。他又重申現時投票率「都係合理啦，說明大家都係支持嘅，可以咁理解啦」，他又指接近120萬人投票，「個數都唔少㗎喎」。</p>
<p><a data-flickr-embed="true" href="https://www.flickr.com/gp/inmediahk/N3821904M7" title="無標題"><img src="https://live.staticflickr.com/65535/53388727240_403afec048_z.jpg" alt="無標題" /></a></p>
<p><strong>電子系統故障引發呈請潮？ 譚：若輸幾條街影響不大</strong></p>
<p>今次選舉年輕選民投票意欲低，譚耀宗指按他觀察，長者投票意欲較強，在街上拉票見長者揮手表示一定投票，年輕人則「興趣少啲」，不過指「一路以來都係咁」。</p>
<p>昨晚票站事故會否造成大量候選人提出選舉呈請？譚耀宗指若候選人「輸幾條街」，相信幾十分鐘暫停不會產生太大影響，要視乎票站本身人流，再加上選民是否真的會投票給該候選人，他認為投訴成立的機會低。</p>
</div></div></div>
