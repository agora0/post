---
layout: post
title: "【初選47人案】梁晃維愛貓生日  獄中寫信祝賀  籲乖乖聽話及控制食量"
date: 2022-03-28 14:32:13.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90%E5%88%9D%E9%81%B847%E4%BA%BA%E6%A1%88%E3%80%91%E6%A2%81%E6%99%83%E7%B6%AD%E6%84%9B%E8%B2%93%E7%94%9F%E6%97%A5-%E7%8D%84%E4%B8%AD%E5%AF%AB%E4%BF%A1%E7%A5%9D%E8%B3%80-%E7%B1%B2%E4%B9%96%E4%B9%96%E8%81%BD%E8%A9%B1%E5%8F%8A%E6%8E%A7%E5%88%B6%E9%A3%9F%E9%87%8F
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/9_2.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>涉初選47人案、被控串謀顛覆國家政權的前中西區區議員梁晃維，去信予兩歲大的貓咪，祝牠生日快樂。他嘆自己因為還柙逾一年，在貓咪生命中缺席的時間比陪伴牠的時間更多，籲貓咪在自己重獲自由前「乖乖地聽媽媽同太婆話」，又指從相片中留意到牠肥胖不少，希望牠控制食量。</p>
<p>梁晃維Facebook公開梁今月初寄給貓咪的信件。梁在信中稱貓咪為「我最愛的女兒」，並為今年再次缺席牠的生日會而抱歉，「只能從遠方向你送上祝福，默默咁，由照片之中睇住你嘅成長」。梁透露，自己在過去一年哭得最厲害的，是收到牠去年生日會相片的時候，指自己「不禁諗點解自己無法出現喺呢啲照片之中，明明只要有多一星期，短短一星期嘅時間，我就可以陪你渡過你嘅第一個生日」。</p>
<p>梁嘆，在貓咪兩歲之際，自己剛好離家一年：「即係從現在，到我能夠重獲自由為止，我喺你貓生之中缺席嘅時間，將會超越我喺你身邊嘅日子。」他指，每當想起貓咪日後會否不認得自己、會否忘記一起瑟縮於被窩的日子等的問題，就會非常不安，因害怕無論是貓咪，「定其他我所愛嘅人、重視嘅人會隨時間慢慢習慣我嘅不存在」。</p>
<p>不過梁指，自己只期望愛貓能夠健康成長，又提到在欠缺自己與貓咪做運動的情況下，透過相片留意到牠「肥咗唔少」，籲牠好好控制食量，「唔好用冬天啲毛長咗做藉口」。梁又表揚貓咪「趁媽媽wfh嘅時侯都有好好陪住佢」，著牠「繼續乖乖地聽媽媽同太婆話呢，咁樣爸爸就安心了。請保重身體，爸爸永遠愛你。」</p>
</div></div></div>
