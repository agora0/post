---
layout: post
title: "【迷你倉死因研訊】時昌副經理推翻早前證供　一概改稱「唔肯定」　家屬律師質疑不想負責任"
date: 2021-09-09 06:39:51.915000000 Z
link: https://www.thestandnews.com/court/%E8%BF%B7%E4%BD%A0%E5%80%89%E6%AD%BB%E5%9B%A0%E7%A0%94%E8%A8%8A%E6%99%82%E6%98%8C%E5%89%AF%E7%B6%93%E7%90%86%E6%8E%A8%E7%BF%BB%E6%97%A9%E5%89%8D%E8%AD%89%E4%BE%9B-%E4%B8%80%E6%A6%82%E6%94%B9%E7%A8%B1%E5%94%94%E8%82%AF%E5%AE%9A-%E5%AE%B6%E5%B1%AC%E5%BE%8B%E5%B8%AB%E8%B3%AA%E7%96%91%E4%B8%8D%E6%83%B3%E8%B2%A0%E8%B2%AC%E4%BB%BB
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/mini_ezUE1Zn.png"></figure><p>2016 年牛頭角淘大時昌迷你倉大火導致兩名消防員殉職，死因研訊今（ 9 日）踏入第 7 天。時昌時任副經理宋國光幾乎全盤推翻自己昨日的證供，一概改稱「唔肯定」，惹來研訊主任程慧明及死因裁判官黃偉權連番質疑，包括「即係你尋日嘅證供好模糊，但你照講出嚟？」、「你係下意識、潛意識定有意識咁做？」及「點解你咁多嘢都唔肯定，琴日又講到咁肯定？」。宋承認錯誤，並突然嘆謂「一場火咁發生咗，都唔知咁嚴重⋯」代表死者張耀升家屬的律師曾藹琪質疑，宋為確保自己不會為大火負上責任，才無故說這些話，宋否認。</p>

<p>研訊主任程慧明引述 3 樓升降機的閉路電視片段指，當日約 10 時 46 分左右，除時昌時任區域經理黃家晉在場外，亦有一名穿淺色上衣的男子手持亮燈的電話，照向起火倉內。宋起初指，該男子並非他本人，因為他從來沒穿過淺色 T 恤，但經再三詢問後，宋改口稱不記得當日穿甚麼顏色衣服，亦不知何時換上公司的藍色制服，故不排除該男子是自己。</p>

<p><strong>副經理多次重申：可能我記錯</strong></p>

<p>宋昨指趕抵三樓時，感覺不到現場的氣味、溫度與平常有異。但片段可見，現場滿佈濃煙，宋今改口稱「睇返好似又記得好似有咁嘅情況」，又指「可能我尋日記錯」。至於他昨指，與直屬上司黃家晉、維修工鍾國成曾就應否入倉救火一事商討約 3 至 4 分鐘，研訊主任坦言「睇咗廿幾分鐘（片段）都無見到喎」，宋今日再次以「可能我真係記錯」來解釋。</p>

<p>研訊主任追問，宋昨的大部分證供是否通通有錯。宋表示「可以咁講」，重申對事件的記憶十分模糊。研訊主任續問「即係你尋日嘅證供好模糊，但你照講出嚟？」宋指「係，（證供）唔肯定」，但堅稱三人有討論是否救火，以及保安員袁志強告知已報警。</p>

<p><strong>副經理否認昨「有意識」作供</strong></p>

<p>死因裁判官不禁質問「點解你咁多嘢都唔肯定，尋日又講到咁肯定？」又問「你作供有咩困難呢？」宋承認「應該係我 mistake，可能係我下意識做咗呢啲。」死因裁判官質疑「你係下意識、潛意識定有意識咁做？既然唔肯定，點解唔同法庭講？」宋隨即稱「無無無！一定唔係有意識，可能係潛意識覺得件事咁發生」死因裁判官再指「即係你尋日講嘅嘢係潛意識嘅嘢？」宋指「一場火咁發生咗，都唔知咁嚴重⋯」</p>

<p>代表死者張耀升家屬的律師曾藹琪質疑，宋是否為確保自己不會為大火負上責任，才無故說「一場火咁發生咗，都唔知咁嚴重⋯」宋否認，並指純粹是個人感受，沒有其他意思。曾又指，宋在事發後約一個月的供詞中指，上司黃家晉致電告知三樓起火，而非他在庭上指是辦公室同事告知。宋再指現時不肯定。</p>

<p>另一死者許志傑的代表大律師譚俊傑指，案發當年 1 至 2 月的巡倉報告顯示，大廈 3 至 7 樓均欠缺俗稱為「貓燈」的緊急照片燈。宋稱「印象中係有貓燈」，但「個報告咁樣，我都只能話唔肯定」。譚續指，巡倉及維修工作理應由宋負責。宋解釋，除自己外，黃家晉亦有責任跟進，「始終佢係經理級，高級過我。」</p>

<p><strong>副經理承認沒監察租戶有否放易燃物品</strong></p>

<p>宋又指，租用協議列明租客不得在倉內放置易燃物品，但不排除會出現此情況，主要靠租客自律。譚質疑時昌沒有進行監察，宋稱「無話好監察。」譚續問「即係你哋完全無去睇啦？」宋承認「係嘅，無錯。」</p>

<p>高級消防隊長張耀升在 2016 年 6 月 21 日在撤退時疑與隊員失去聯絡，獲救時已失去知覺，同日證實死亡，終年 30 歲。消防隊目許志傑則在同月 23 日，被發現昏迷在迷你倉內，送院後不治，終年 37 歲。</p>

<p>案件編號：CCDI-333、334/2016(SH)</p>
