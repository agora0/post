---
layout: post
title: 飲幾多 round 都得
date: 2021-05-19 06:18:31.000000000 +00:00
link: https://thestandnews.com/finance/%E9%A3%B2%E5%B9%BE%E5%A4%9Around%E9%83%BD%E5%BE%97/
categories: stand
tags: blog
author: 畢明
---

<img width="600" src="https://images.weserv.nl/?url=cdn.thestandnews.com/media/photos/cache/0_lGnsp_600x0.png" /><br /><br /><p>奧斯卡最佳外語片《醉美的一課》（Another Round），主角是丹麥影帝 Mads Mikkelsen，演技之好國際公認冇得輸，這樣的好演員，身上總少不得幾個廣告合約傍吓身。</p>
<p>你知啦，“We Danes love a good beer”，丹麥啤酒嘉士伯便找了他來代言，一年又一年了，由他喝了一 round 又 another round。</p>
<p>包括 Carlsberg 最新的 0.0。甚麼叫「0.0」?</p>
<p>就是 Alcoholic Free 0.0% 的啤酒。真係，有酒味，冇酒精，符合最近飲酒潮流。你嫌汽水甜、果汁老土，但雞尾酒都有 virgin、都有 mocktail，點解啤酒唔得？</p>
<p>你可以話唔過癮，但新世代愈來愈注重健康，是大趨勢，他們不吸煙的人口已經是大部分，喝酒的話不想酒精影響身心、影響判斷，一啲都唔出奇。</p>
<p>咁就有請影帝又出場，話俾世人聽：Even the best thing can be better.</p>
<p>Carlsberg 可能係世上最好嘅啤酒，依家仲有 0.0% 呢個事。整個廣告，以 “better” 為主軸，好的東西，可以更好，係咪？</p>
<p>咁就飲幾多 round 都得啦。都幾肯定，個餅大咗，嘉士伯的業績，下一 round，都會 better。</p>
<p> </p>
<p>原刊於<a href="https://www.am730.com.hk/column/%E8%B2%A1%E7%B6%93/%E9%A3%B2%E5%B9%BE%E5%A4%9Around%E9%83%BD%E5%BE%97-268336" target="_blank">《am730》</a></p>
