---
layout: post
title: 未來音樂祭主流獨立單位聯乘演出 主辦：如果無下年，記住繼續支持香港音樂，搵自己嘅香港音樂
date: 2023-10-02 13:31:41.000000000 +00:00
link: https://www.inmediahk.net/node/%E6%96%87%E8%97%9D/%E6%9C%AA%E4%BE%86%E9%9F%B3%E6%A8%82%E7%A5%AD%E4%B8%BB%E6%B5%81%E7%8D%A8%E7%AB%8B%E5%96%AE%E4%BD%8D%E8%81%AF%E4%B9%98%E6%BC%94%E5%87%BA-%E4%B8%BB%E8%BE%A6%EF%BC%9A%E5%A6%82%E6%9E%9C%E7%84%A1%E4%B8%8B%E5%B9%B4%EF%BC%8C%E8%A8%98%E4%BD%8F%E7%B9%BC%E7%BA%8C%E6%94%AF%E6%8C%81%E9%A6%99%E6%B8%AF%E9%9F%B3%E6%A8%82%EF%BC%8C%E6%90%B5%E8%87%AA%E5%B7%B1%E5%98%85%E9%A6%99%E6%B8%AF%E9%9F%B3%E6%A8%82
categories: inmedia
tags: blog
author: 獨媒報導
---

<img src="https://www.inmediahk.net/files/column_images/2023100207.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>《未來音樂祭 TONE MUSIC FESTIVAL 2023》一連兩日在亞洲國際博覽館舉行，共邀請近40個不同音樂類型的主流及獨立音樂單位，合共19組演出。首日9組表演中，5組為聯乘演出，包括本地重型樂隊Maniac x Collar成員Marf，及謝安琪 x 樂隊The Hertz等，現場氣氛高漲。音樂祭早前發文「告急」，主辦團隊成員之一、樂隊觸執毛及R.O.O.T主音阿水，到台上代表TONE Music向觀眾致謝：「如果有下年我哋下年再見！如果無下年嘅話，大家記住一直繼續支持香港音樂，去搵你哋自己嘅香港音樂，無人幫你去搵你就要自己去搵！」</p>
<p>團隊在首日演出後接受《獨媒》訪問，認為是次音樂祭成功傳達到想呈現的訊息，又指表演着重呈現「創新」和「想像」的可能性，「我最想係用我哋嘅 imagination 去做啲collab（合作）出嚟，俾到啲新意觀眾睇」。對於會否繼續舉辦，團隊指未來會繼續保持想像，量力而為，不論是大事或小事，「一日我哋仲有想像，我哋一日都會去繼續make things happen。」</p>
<p><strong>重型樂隊IOS向主辦致謝：真係好愛呢個地方先會咁做</strong></p>
<p>《未來音樂祭》於9月30日及10月1日一連兩日在亞洲國際博覽館舉行，首日（30日）邀請9組表演，包括Instinct of Sight、Naked and lay、dessy守一、Young Hysan以及來自台灣的韋禮安等，聯乘表演則有5組，包括洪嘉豪 x Zpecial、岑寧兒 x Moon Tang、摩四青年 x Yack Studio、Maniac x <a href="mailto:Marf@COLLAR">Marf@COLLAR</a>，以及謝安琪 x The Hertz。</p>
<p><a data-flickr-embed="true" href="https://www.flickr.com/gp/inmediahk/J0M4zNPYFt" title="無標題"><img src="https://live.staticflickr.com/65535/53228467371_a396b47f6d_b.jpg" width="1024" alt="無標題" /></a><br /><em>洪嘉豪</em></p>
<p><a data-flickr-embed="true" href="https://www.flickr.com/gp/inmediahk/860Wk5dF0k" title="無標題"><img src="https://live.staticflickr.com/65535/53227594042_a98f82b7b2_b.jpg" width="1024" alt="無標題" /></a><br /><em>韋禮安</em></p>
<p><a data-flickr-embed="true" href="https://www.flickr.com/gp/inmediahk/A2Lg1i03kq" title="無標題"><img src="https://live.staticflickr.com/65535/53228644766_0d9a6b7f5a_b.jpg" width="1024" alt="無標題" /></a><br /><em>岑寧兒、moon tang</em></p>
<p>去年兩日音樂祭分別以樂隊KOLOR、RubberBand作為首個表演單位，今年首日則以重型樂隊Instinct of Sight 打頭陣，貝斯手及嘶吼阿恆高喊：「IOS！IOS! Are you ready for this?」，在一片尖叫聲下為音樂祭揭開序幕。樂隊一口氣演唱《Armour》、《Frow Now On》後，主音阿寶有感而發：「再玩返呢首歌，仍然提醒住我，提醒住我哋要好好享受自己熱愛做嘅事，我唔想去諗太多有關於未來嘅嘢，因為我淨係知道宜家呢一刻係屬於你哋，屬於我哋共有嘅時刻，屬於我哋嘅定格。」隨即響起《定格》前奏。</p>
<p>演出中段阿寶稱當日是樂隊首次在亞博出騷，她感謝主辦單位TONE Music，指很高興作為音樂祭首個表演單位：「我覺得要搞呢壇嘢，唯一諗到嘅動機就係，我覺得你真係要好愛呢個地方，你係愛你所愛嘅地方先會咁做。」其後她稱：「呢幾年好多離別，所以呢首歌係寫畀離別咗，但係仍然活係我哋心入面，活喺我哋世界入面嘅人」，並演出新歌《浮光之里》作結。</p>
<p><a data-flickr-embed="true" href="https://www.flickr.com/gp/inmediahk/N72p37J8Hm" title="無標題"><img src="https://live.staticflickr.com/65535/53229130670_52d09a3389_b.jpg" width="1024" alt="無標題" /></a><br /><em>Instinct of Sight</em></p>
<p><strong>音樂祭設不同音樂類型表演 包括純音樂、hip hop等</strong></p>
<p>音樂祭內亦有不同音樂類型的演出。樂隊Naked and lay別具一格，主打Instrumental Rock(器樂搖滾），成員在台上全程不發一語，埋手彈奏樂器，用音樂說故事，其中有曲目更長達14分鐘，配合背後屏幕向觀眾展示一幕幕彷如電影的影像，讓觀眾沉醉於音樂的無限想像空間當中，牽動現場情緒至高峰。</p>
<p><a data-flickr-embed="true" href="https://www.flickr.com/gp/inmediahk/21S6f3n5w7" title="無標題"><img src="https://live.staticflickr.com/65535/53228863268_6001245b71_b.jpg" width="1024" alt="無標題" /></a><br /><em>Naked and lay</em></p>
<p>今年三月夥拍樂隊KOLOR及逆流於麥花臣開騷的摩四青年，則聯乘近年冒起的hip hop廠牌Yack Studio表演，兩個hip hop單位各自派出成員合作，摩四青年的PetPetShawn與Yack Studio的Novel Fergus在末段出場令台下氣氛高漲，二人分別合唱《喺呢度大》及《深水埗》。</p>
<p><a data-flickr-embed="true" href="https://www.flickr.com/gp/inmediahk/94X6T146CS" title="無標題"><img src="https://live.staticflickr.com/65535/53228833218_33435209b1_b.jpg" width="1024" alt="無標題" /></a><br /><em>Novel Fergus</em></p>
<p><strong>重型樂隊Maniac與Marf唱劇集主題曲 掀全場高潮</strong></p>
<p>緊接是重型樂隊Maniac與<a href="mailto:Marf@COLLAR">Marf@COLLAR</a>的聯乘表演，掀起全場高潮，Maniac先唱出《浪客行》前段，結尾部分Marf現身合唱。其後燈光變暗，播出一段劇集《那年盛夏我們綻放如花》角色何晞賢對楊悅盈（Marf飾）所說的對白：「我好想知，嗰晚之後，你究竟去咗邊」，並補上：「楊悅盈，我冇忘記你」，台下觀眾隨即紛紛大叫「楊悅盈！」兩人其後一同合唱劇集主題曲《仍有心跳脈搏》，並分別唱出《人間失格》及《*~Silencio…Shh》，亦帶來重新編曲的「Metal版」COLLAR團歌《idc》及《OFF/ON》。</p>
<p><a data-flickr-embed="true" href="https://www.flickr.com/gp/inmediahk/64c4cczka5" title="Marf@Collar"><img src="https://live.staticflickr.com/65535/53228831524_66a5c5d7da_b.jpg" width="1024" alt="Marf@Collar" /></a><br /><em>Marf</em></p>
<p><a data-flickr-embed="true" href="https://www.flickr.com/gp/inmediahk/258C9r63cB" title="無標題"><img src="https://live.staticflickr.com/65535/53228987744_87df1d352b_b.jpg" width="1024" alt="無標題" /></a><br /><em>Marf與Maniac合唱劇集主題曲</em></p>
<p><strong>音樂祭「告急」 The Hertz與謝安琪：唯一可以做到嘅就係盡全力做好佢</strong></p>
<p>壓軸出場的是謝安琪與樂隊The Hertz，The Hertz先唱出《阿喪》、《命之道》，唱完後主音Herman趁謝安琪未出場先向她致謝：「謝安琪嘅歌陪我哋走咗好多路」，並與謝唱出《末日快車》及《神奇女俠的退休生活》的改編版本。</p>
<p>表演中段Herman及謝安琪表示，有留意早前TONE Music告急，並稱「我哋同自己講，我哋唯一可以做到嘅就係盡全力做好佢」，台下隨即報以熱烈掌聲及歡呼聲。Herman又指，近年社會不斷變遷及經歷不少變動，「接下落嚟兩首歌，其實都係用唔同嘅心態去面對不停咁變到好似好唔熟悉嘅依個地方」。二人其後唱出《囍帖街》及幾句《末世情書》，唱畢後謝安琪說：「有啲嘢在心中呀！」兩人並合唱《我歌…故我在》作結。</p>
<p><a data-flickr-embed="true" href="https://www.flickr.com/gp/inmediahk/L679193151" title="Kay x The Hertz"><img src="https://live.staticflickr.com/65535/53228458486_e2afef1c7e_b.jpg" width="1024" alt="Kay x The Hertz" /></a><br /><em>謝安琪、The Hertz主音Herman</em></p>
<p><strong>主辦：比起門票銷量更重視演出水準、試驗未如理想會繼續學習</strong></p>
<p>今年《未來音樂祭》討論熱度不及往年，主辦在開騷約兩星期前在社交平台表示門票賣出仍不到三成，「告急？唔敢。但唔告急？似乎已經沒有選擇了」，至演出前一天則發文稱已賣出超過一半門票。</p>
<p>《未來音樂祭》在疫情期間出現，在疫後則面對門票滯銷的難題。團隊成員maniac樂隊主音Jason認為，這部分歸因於聽眾重拾疫情前的娛樂選擇，間接削弱了「買飛入場」的吸引力，這亦是一年前尚未通關、開始籌備時無法預計到的情況。</p>
<p>那今年音樂祭算是成功嗎？團隊成員、音樂平台OC2S創辦人阿正認為今次成功傳達到想呈現的訊息，整個流程亦鮮有技術及流程出錯。比起用門票銷量作為成功指標，他更重視整場演出的水準最後能否達到他們的要求，並令他們滿意。</p>
<p>團隊成員、觸Studio創辦人阿華亦同意，今年演出成功在於將去年承諾要改善的地方實踐出來，例如企位及坐位的劃區位置及比例、音響配套等。至於今年的演出單位，他直言「我哋都估呢個lineup係咪大家都會覺得interesting所以買飛，但原來呢個試驗未必係如理想，我哋就繼續學習，用呢個心態去評價呢件事，到底我哋成功唔成功」。</p>
<p><a data-flickr-embed="true" href="https://www.flickr.com/gp/inmediahk/8283Ug2692" title="阿正、Jason、阿華（左至右）"><img src="https://live.staticflickr.com/65535/53228831674_34b998fbd2_b.jpg" width="1024" alt="阿正、Jason、阿華（左至右）" /></a><br /><em>左起：阿正、Jason、阿華</em></p>
<p><strong>主辦：表演着重創新想像、要入場才能感受</strong></p>
<p>Jason說，今年的表演着重呈現「創新」和「想像」的可能性，「我最想係用我哋嘅 imagination 去做啲 collab（合作）出嚟，俾到啲新意觀眾睇」，所以邀請了過往未合作過的表演單位，亦設計了不同單位的合作舞台，如他所屬的重型金屬樂隊Maniac與女團Collar成員Marf合作，「可能大家一定想像唔到Maniac同Marf會發生啲咩事、同其他（演出單位）我哋去curate嘅合作都係」。</p>
<p>Jason希望今年精心策劃的整場演出能讓聽眾發掘到本地音樂的新一面，並滿載而歸，「其實好多嘢好難喺個show之前話到俾大家聽，而係嗰樣嘢真係要大家入場先感受到」。阿正則指，未來會繼續保持想像，量力而為，不論是大事或小事，「一日我哋仲有想像，我哋一日都會去繼續make things happen。」</p>
<p><strong>觸執毛主音：如果無下年，記住繼續支持香港音樂</strong></p>
<p>轉場期間，主辦單位亦有到台上為台下攤位「賣廣告」宣傳，並呼籲入場觀眾到網站為《未來音樂選 TONE Music Awards 2023》投票。宣傳過後，主辦之一、樂隊觸執毛及R.O.O.T主音阿水代表TONE Music向在場觀眾致謝：「如果有下年我哋下年再見！如果無下年嘅話，大家記住一直繼續支持香港音樂，去搵你哋自己嘅香港音樂，無人幫你去搵你就要自己去搵！」</p>
<p>《未來音樂選 TONE Music Awards 2023》頒獎禮將於10月28日在九龍灣國際展貿中心-Rotunda2舉行，分別設有香港音樂十大、UNISON聯頒大獎以及七項音樂類型獎項，並設有紅地毯進場儀式和網上直播。</p>
<p><a data-flickr-embed="true" href="https://www.flickr.com/gp/inmediahk/2917CQ8rz8" title="無標題"><img src="https://live.staticflickr.com/65535/53228966745_0450e93c98_b.jpg" width="1024" alt="無標題" /></a></p>
</div></div></div>
