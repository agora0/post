---
layout: post
title: 獸醫：最後一次與漁護署合作為野豬絕育
date: 2021-11-21 10:52:26.349000000 Z
link: https://www.thestandnews.com/society/%E7%8D%B8%E9%86%AB%E6%9C%80%E5%BE%8C%E4%B8%80%E6%AC%A1%E8%88%87%E6%BC%81%E8%AD%B7%E7%BD%B2%E5%90%88%E4%BD%9C%E7%82%BA%E9%87%8E%E8%B1%AC%E7%B5%95%E8%82%B2
categories: stand
tags: blog
author: 特約轉載
---

<figure><img src="https://images.weserv.nl/?url=assets.thestandnews.com/media/photos/a1.jpg"><figcaption><span>本文圖片來源：作者 facebook</span></figcaption></figure><p>【文：Dr. Vincent Tse】</p>

<p>11 月 5 日晚上，最後一次同漁護處同事喺赤柱廣場合作進行野豬絕育及遷移計劃。當日捉到兩隻超過 180 公斤嘅大野豬，雖然體型龐大，但係一啲都唔凶惡，用圍網圍住佢哋之後，每隻我開了 6 槍麻醉藥先將佢哋冧倒。佢哋唔係第一次俾我哋捉到，有一隻仲由細睇到大。佢哋兩個係漁護處同事所謂的四大金剛其中兩隻，令一隻我諗應該係成日喺西營盤行街嗰隻，我係 urgent case 都遇過佢一次，都係用咗 6 槍。</p>

<p>係我準備幫佢哋做 Treatment 其間，先知道今晚係最後一次 operation。所以好多同事都同大野豬影相留念，細聲同佢哋講下次唔好再翻返嚟。大家心情都好沈重。</p>

<p>有同事問我會唔會續約做 culling（編按：撲殺） 野豬？</p>

<p>2018 年，漁護署搵我幫手做外判野豬絕育及遷移計劃。初頭嗰幾次我好 surprise，野豬一啲都唔臭，而且好溫馴，好靜，有嘢就食冇嘢就走，你冇嘢食嘅話行近佢哋佢哋會跑開。相比起村狗或地盤狗，真係爭好遠。大部份去得市區或住宅區嘅野豬都比較溫馴，如果唔係點落嚟搵食，如果唔係點可以成日喺抄垃圾桶食嘢，如果唔係點可以喺西灣大街度行。惡野豬我都遇見過，或者我嗰日煞氣太重，佢 feel 到我有敵意，我都只係開槍嚇走佢。</p>

<p>有時野豬中咗麻醉槍之後會逃跑甚至碌落山波，間中會有受傷，有啲野豬本身有傷口及烏蠅蟲感染，我哋都會幫佢哋處理，甚至係手術。有啲野豬跌咗落深山或引水道，漁護署同事都好落力，下水、游繩咩都試過，遇到有啲傷勢較嚴重，會轉送到嘉道理農場檢查跟進。漁護署上級有權指示醫生人道毁滅傷勢較嚴重嘅野豬，但係佢哋都會尊重我嘅 judgement call，冇盡力過或俾個機會佢哋我絕對係唔會人道毁滅。我都多謝漁護署同事體諒有事我會超時，就算隻野豬成個鼻同上顎撞甩咗我都即場做手術會救佢。雖然我冇人道毁滅過任何野豬，但都有一次因麻醉槍走火唔殺了一隻BB野豬，非常內疚同難過。</p>

<p>近呢半年，發覺多咗野豬 recapture（即係捉咗之後遷移到老遠但係最終走返去原本地方）。我都有啲懷疑呢個計劃對於野豬影響市民居住地方嘅成效有幾高。之後發現最主要原因有兩個。第一，政府投放到野豬計劃嘅資源其實唔係好多， support 都好少。唔能夠做到大規模野豬絕育。捉到野豬因為冇地方暫存，所以要當日幾小時內就要完成絕育手術兼且遷移，所以 Operation 嘅野豬數量有限。如果漁護署願意提供地方暫存野豬一日的話，咁可以喺第一晚大規模捕捉野豬，第二日早上進行絕育，然後遷移，喺控制野豬走到民居嘅數量效果會更顯著。第二，胡亂餵野豬嘅人雖然唔多，但有幾個已經好夠。佢哋成日去唔同地方為野豬，令到佢走入市區。漁護署或有關部門應該加強檢控及阻止餵野豬嘅人，野豬冇嘢食就唔會再走落嚟，咁就唔會有助理署長所謂嘅危險了。</p>

<p>野豬絕育及遷移計劃係好幾年前已經實行，係一個長遠丶文明及有道德標準的計劃，係需要時間去換取效果。漁護署同事由最初俾人當街指罵到最終換來少少信心及認同，呢三年真係有血有汗。10 月，一個名人阿媽比野豬撞到盆骨碎裂，署長即喺立法會做嘢，接着 11 月一個 blue object 被撞到及咬傷隻腳，署長立即將之前嘔心瀝血建立返嚟嘅行動「光復」了。呢個實事求是嘅態度，就係而家香港官員應有嘅態度，完。</p>

<p>有同事問我會唔會續約做 culling 野豬？</p>

<p>No</p>

<div><figure><img src="https://images.weserv.nl/?url=assets.thestandnews.com/media/photos/a2.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a3.jpg"></figure><figure><img src="https://images.weserv.nl/?url=assets.thestandnews.com/media/photos/a4.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a5.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a6.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a7.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a8.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a9.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a10.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a11.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a12.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a13.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a14.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a15.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a16.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a17.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a18_JeFseNt.jpg"></figure></div>

<div><figure><img src="https://images.weserv.nl/?url=assets.thestandnews.com/media/photos/a19.jpg"></figure></div>

<div class="fb-video" data-href="https://www.facebook.com/100005944816642/videos/1377846099316039/" data-show-text="false" data-width="500">
<blockquote cite="https://www.facebook.com/100005944816642/videos/1377846099316039/" class="fb-xfbml-parse-ignore">
<p>&nbsp;</p>
Posted by <a href="https://www.facebook.com/people/DrVincent-Tse/100005944816642/">DrVincent Tse</a> on Thursday, November 18, 2021</blockquote>
</div>

<p>&nbsp;</p>

<div class="fb-video" data-href="https://www.facebook.com/100005944816642/videos/2009952522502079/" data-show-text="false" data-width="500">
<blockquote cite="https://www.facebook.com/100005944816642/videos/2009952522502079/" class="fb-xfbml-parse-ignore">
<p>&nbsp;</p>
Posted by <a href="https://www.facebook.com/people/DrVincent-Tse/100005944816642/">DrVincent Tse</a> on Thursday, November 18, 2021</blockquote>
</div>

<p>&nbsp;</p>

<p>原刊於<a href="https://www.facebook.com/permalink.php?story_fbid=1839352629606213&amp;id=100005944816642">作者 facebook</a><br>
（標題為編輯所擬）</p>
