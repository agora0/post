---
layout: post
title: 9 條指引是否存在？澳廣視須釐清　新聞工作者籲澳門政府兼聽則明
date: 2021-03-26 02:16:54.000000000 +00:00
link: https://thestandnews.com/%E6%BE%B3%E9%96%80/9-%E6%A2%9D%E6%8C%87%E5%BC%95%E6%98%AF%E5%90%A6%E5%AD%98%E5%9C%A8-%E6%BE%B3%E5%BB%A3%E8%A6%96%E9%A0%88%E9%87%90%E6%B8%85-%E6%96%B0%E8%81%9E%E5%B7%A5%E4%BD%9C%E8%80%85%E7%B1%B2%E6%BE%B3%E9%96%80%E6%94%BF%E5%BA%9C%E5%85%BC%E8%81%BD%E5%89%87%E6%98%8E/
categories: stand
tags: blog
author: 論盡媒體
---

<img width="600" src="https://images.weserv.nl/?url=cdn.thestandnews.com/media/photos/cache/0_XhjXu_600x0.png" /><br /><br /><p>澳廣視執委會被指早前向其葡文新聞部發出 9 條指引，疑收窄葡文新聞部新聞自由。新聞工作者陳偉智認為，澳廣視執委會需及早向公眾釐清是否存在這 9 條指引，又指「開明」的政府應允許不同聲音的存在，而非只允許傳媒報喜不報憂。至於事件會否令傳媒自我審查、束縛更多，陳偉智則表示同行需堅守新聞工作原則，迎接考驗。</p>
<p>對於澳廣視先後兩次發聲明回應事件，重申現行編採方針維持不變，曾為立法會直選議員的陳偉智道「聽其言，觀其行」。他表示，既然澳廣視官方發表這樣的聲明，就應該為其所言負責及承擔。「會唔會落實或實踐返佢所講嘅說話，呢個相對來講比較重要。」他又指出，傳媒報道澳廣視葡文新聞部被其執委會發出 9 條指引，若真有此事則並非傳媒界及公眾所樂見的，但相關指引從未公示。「是否需要釐清有冇呢 9 點嘅存在？為釋公眾嘅疑慮增加有關嘅透明度，有關方面都係需要向外澄清一下嘅。有就有，冇就係冇。唔好令到呢啲咁嘅說話使外間產生不必要嘅推測，引起一啲不必要嘅想法。」</p>
<p><strong>外文媒體少「帽子」負擔　較暢所欲言</strong></p>
<p>他形容外文傳媒較中文傳媒少些「帽子」負擔。「本身係外國人，愛國主義、民族主義呢啲帽子係唔適用嘅，亦唔需要用呢啲帽子，都唔需要有呢個掛慮㗎嘛，所以佢哋能夠比較暢所欲言去睇問題。」而作為一個「開明」的政府，應允許不同聲音的存在。他以近期引起熱議的電子消費優惠為例，「如果傳媒方面全部都話盲目咁樣支持政府嘅話，全部都話好嘅話，可能唔係幫咗政府，係害咗政府……其實正正係透過呢啲（報道），反映到政府喺政策推行過程當中，係有啲不足或者疏漏嘅地方。」</p>
<p>他續稱，若新聞界只報喜不報憂對政府有效施政絕非好事。「如果新聞界被不幸地閹割或者係被屏蔽咗，只係報喜唔報憂，唔係客觀報導嘅係側重性報導嘅，其實係好容易令政府政策出現偏差。作為一個開明嘅政府其實係唔會樂於見到呢個情況出現。」</p>
<p><strong>香港社會事件影響澳門新聞自由？</strong></p>
<p>有意見認為，澳廣視葡文新聞部乃至澳門新聞界自由一再被收窄，或與近年香港的社會事件有關。陳偉智認為，港澳為兩個不同區情的特區，難以一概而論。但香港的社會事件更顯得澳門社會的和諧、傳媒的多元是「來之不易、難能可貴」，需要珍惜和維護，「唔希望用一啲手段激化到社會上嘅矛盾，或者對新聞媒體構成任何嘅衝擊甚至打擊。呢啲都係香港過去幾年發現的問題所在。」</p>
<p>事件不斷發酵，<a href="https://www.thestandnews.com/%E6%BE%B3%E9%96%80/%E8%91%A1%E5%A4%96%E4%BA%A4%E9%83%A8%E9%95%B7%E5%86%80%E4%B8%AD%E6%96%B9%E4%BF%9D%E9%9A%9C%E6%BE%B3%E9%96%80%E6%96%B0%E8%81%9E%E8%87%AA%E7%94%B1-%E6%BE%B3%E5%BB%A3%E8%A6%96%E8%91%A1%E6%96%87%E8%A8%98%E8%80%85%E7%94%A8-%E8%85%B3-%E8%A1%A8%E4%B8%8D%E6%BB%BF/" target="_blank">甚至已有記者請辭</a>，會否令傳媒界人人自危，更多自我審查和束縛？陳偉智稱，「好似山雨欲來，好似會有一個新聞界的海嘯湧過嚟，都係未經證實嘅訊息嚟嘅。我覺得新聞工作者應該作為防波堤，守住堤岸，迎接任何嘅衝擊同考驗。而家流傳嘅係空穴來風，無需要自己杯弓蛇影啦。如果萬一不幸真係出現，（有）一啲所謂極端嘅干預行為，更加係考驗新聞工作者堅貞同埋操守嘅時刻，咁我覺得大家準備好就 OK。」</p>
<p> </p>
<p>原刊於<a href="https://aamacau.com/2021/03/26/9%E6%A2%9D%E6%8C%87%E5%BC%95%E6%98%AF%E5%90%A6%E5%AD%98%E5%9C%A8%EF%BC%9F%E6%BE%B3%E5%BB%A3%E8%A6%96%E9%A0%88%E9%87%90%E6%B8%85-%E6%96%B0%E8%81%9E%E5%B7%A5%E4%BD%9C%E8%80%85%E7%B1%B2%E6%94%BF%E5%BA%9C/" target="_blank">《論盡媒體》</a></p>
<p><relatedarticlesblock data-count="3"></relatedarticlesblock></p>
