---
layout: post
title: "【港超聯】黃洋告別職業足球 感謝香港成就夢想"
date: 2024-05-26 13:37:30.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E9%BB%83%E6%B4%8B%E5%91%8A%E5%88%A5%E8%81%B7%E6%A5%AD%E8%B6%B3%E7%90%83-%E6%84%9F%E8%AC%9D%E9%A6%99%E6%B8%AF%E6%88%90%E5%B0%B1%E5%A4%A2%E6%83%B3
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240526HY.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>今季港超聯球季曲終人散，多名老將亦宣布掛靴。效力傑志、40歲的中場「大哥」黃洋今日亦告別職業足球，他將先返回上海陪伴家人，但感謝香港球迷對其肯定和支持：「唔捨得香港呢個地方多啲，因為我所有成就都係香港呢個地方俾我，我喺香港一路都係發夢，呢個係令我實現夢想嘅地方，但我返到上海就要開始認真生活，呢個好現實。喺香港所有野都係好奇妙、好驚喜、好多挑戰、好新奇，好好彩遇到咁多願意支持我，幫我嘅人，同埋俾機會我嘅人。」</p>
<p>現年40歲、司職防守中場的「大哥」黃洋，他自2011年從內地上海來港，及後加盟傑志兼在2012/13年球季成為香港足球先生，性格勤懇內斂，既是本地足球員的典範，亦是近年來港發展最成功的國援球員之一。</p>
<p><a data-flickr-embed="true" href="https://www.flickr.com/gp/inmediahk/ehK6EvJ0UE" title="DSC_9890"><img src="https://live.staticflickr.com/65535/53747402994_9cb5029d24_b.jpg" width="1024" alt="DSC_9890" /></a></p>
<script async="" src="//embedr.flickr.com/assets/client-code.js" charset="utf-8"></script><p>
<strong>人生比喻高低  信傑志能捲土重來  </strong></p>
<p>在周日舉行的煞科戰中，傑志2：3不敵理文，在黃洋在72分鐘僅以後備身份入替。被問到是否「不完美」的結局，素來謙卑的黃洋就以人生作比喻：「呢個就係人生。我嚟嘅時候係傑志開始向上，最風光嘅時候。咁我走嘅時候，可能係傑志遇到最難嘅時候，但我相信傑志已經習慣咗咁樣高高低低，我信佢哋會好快企返身，下一季俾啲驚喜大家。」</p>
<p><a data-flickr-embed="true" href="https://www.flickr.com/gp/inmediahk/48M25f0cTE" title="DSC_9961"><img src="https://live.staticflickr.com/65535/53747495520_f6dd908f10_b.jpg" width="1024" alt="DSC_9961" /></a></p>
<script async="" src="//embedr.flickr.com/assets/client-code.js" charset="utf-8"></script><p>
在賽後，黃洋向傳媒表示，要與球員生涯告別是困難的事：「我為咗呢一刻，都練習咗幾年嘅時間，都係有啲失落，始終自己好鍾意足球，都係想繼續去體驗比賽嗰啲令人好高漲嘅情緒，自己係非常之珍惜。但覺得（踢落去）有啲捱時間嘅感覺，反而喺呢一刻退啱啱好。」</p>
<p>「大哥」今季在傑志兼任助教，但上陣時間已大幅減少，隨著年初失落亞洲盃周賽周決選名單，他已<a href="https://www.inmediahk.net/node/%E9%AB%94%E8%82%B2/%E3%80%90%E4%BA%9E%E6%B4%B2%E7%9B%83%E3%80%91%E9%BB%83%E6%B4%8B%E5%91%8A%E5%88%A5%E6%B8%AF%E9%9A%8A-%E5%8B%89%E5%A4%A7%E6%B8%AF%E8%85%B3%E4%BF%9D%E6%8C%81%E5%B0%88%E6%A5%AD%E3%80%81%E6%B8%B4%E6%B1%82%E9%80%B2%E6%AD%A5">宣佈</a>退出港隊。在今年3月，香港對烏茲別克的<a href="https://www.inmediahk.net/node/%E9%AB%94%E8%82%B2/%E3%80%90%E4%B8%96%E7%9B%83%E5%A4%96%E3%80%91%E6%B8%AF%E9%9A%8A%E8%B3%BD%E5%89%8D%E8%88%89%E8%A1%8C%E8%87%B4%E8%AC%9D%E5%84%80%E5%BC%8F-%E7%90%83%E8%BF%B7%E6%8E%8C%E8%81%B2%E7%8D%BB%E9%BB%83%E6%B4%8B%E3%80%81%E9%9E%A0%E7%9B%88%E6%99%BA">世界盃外圍賽</a>賽事前，足總便在賽前安排儀式，讓黃洋、鞠盈智在球迷的見證下正式告別港隊。</p>
<p><a data-flickr-embed="true" href="https://www.flickr.com/gp/inmediahk/6u3FN07872" title="DSC_0600"><img src="https://live.staticflickr.com/65535/53746169002_d9c82cf61b_b.jpg" width="1024" alt="DSC_0600" /></a></p>
<script async="" src="//embedr.flickr.com/assets/client-code.js" charset="utf-8"></script><p>
<strong>黃洋：後備席望到獅子山  已接受「踢得少」的現實</strong></p>
<p>在今場比賽後，傑志未有安排告別儀式，黃洋與一眾傑志球員向球迷致謝，在進入更衣室的時候被記者包圍。一眾記者邀請黃洋接受「最後訪問」，他有感而發稱，今日是球員生涯中最深刻的時刻：「呢個球場太多（回憶），因為我港隊第一場喺旺角場，其實旺角場嘅氣氛好好，同埋係傑志用咗好多年嘅主場。」</p>
<p>縱使今場坐在後備席，黃洋在賽後保持一貫的內斂：「咁多年坐後備，幾時開始慢慢習慣？係因為我見到獅子山喺度，之前咁多年都無睇到呢樣野，開始慢慢接受踢得少嘅現實，反而會去觀察旺角場周圍嘅靚景，咁呢個係一個時候可以退落嚟。」 </p>
<iframe src="https://www.facebook.com/plugins/post.php?href=https%3A%2F%2Fwww.facebook.com%2Fkitchee.sc%2Fposts%2Fpfbid02mfAskuBxAi3vNdGLrbPppgZcZbGkBCbaKbLE2n4ii3yKUvRHmuybjcwPsxwiqHiUl&amp;show_text=true&amp;width=500&amp;is_preview=true" width="500" height="644" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe><p>
<strong>傑志昨形容「史上最偉大的球員」 黃洋今預告先返上海</strong></p>
<p>傑志昨晚在社交網站發文稱：「每年5月，球場上總會有很多告別。今年我們要告別的，是傑志史上最偉大的球員。明日並非最終章，請大家密切期待。」不過，本身是傑志助教的黃洋，他在今日賽後表示，現階段計劃先回到老家上海，但未來會與傑志保持聯絡：「暫時都會計劃返上海先，始終嚟咗咁多年，無咩時間陪屋企人，都係想返去陪下佢哋。」「大哥」最後承諾，在下季季初回港、再正式與香港告別。</p>
<p>對於「最偉大的球員」一詞，黃洋就稱在看到之後「嚇一嚇」，自言會擔心「受不起」，但認為這正是其與傑志的連繫。</p>
<p><a data-flickr-embed="true" href="https://www.flickr.com/gp/inmediahk/K64C5u76iD" title="DSC_0194"><img src="https://live.staticflickr.com/65535/53747270913_4f4178381d_b.jpg" width="1024" alt="DSC_0194" /></a></p>
<script async="" src="//embedr.flickr.com/assets/client-code.js" charset="utf-8"></script><p>
在今場賽事，兩隊球迷在比賽至19分鐘的時候，均為黃洋拍掌致意。黃洋先笑言，「希望呢一分鐘過得快少少」，並感謝球迷對其肯定和支持：「唔捨得香港呢個地方多啲，因為我所有成就都係香港呢個地方俾我，我喺香港一路都係發夢，呢個係令我實現夢想嘅地方，但我返到上海就要開始認真生活，呢個好現實。喺香港所有野都係好奇妙、好驚喜、好多挑戰、好新奇，好好彩遇到咁多願意支持我，幫我嘅人，同埋俾機會我嘅人。」</p>
<p><a data-flickr-embed="true" href="https://www.flickr.com/gp/inmediahk/5UQ9U5XtUS" title="DSC_9859"><img src="https://live.staticflickr.com/65535/53747083496_eea8266a91_b.jpg" width="1024" alt="DSC_9859" /></a></p>
<script async="" src="//embedr.flickr.com/assets/client-code.js" charset="utf-8"></script><p>
<strong>黃洋勉球員專注練習、比賽  指港隊接班人已證明</strong></p>
<p>《獨媒》最後問黃洋，有甚麼說話勉勵傑志及香港足球。黃洋認為，每名球員和教練都要「專注自己」：「你唯一可以控制就係自己，當每個人都係做好自己嘅工作嘅時候，香港足球就一定有得發展，唔好太理其他人做成點，關注自己就ok。」</p>
<p>最後，黃洋由衷地說：「雖然足球係團隊運動，但佢最細嘅單位係每一個球員，希望每一個球員都可以專注喺自己嘅發揮、練習同比賽，咁自然成隊波就會好返，我相信下一季傑志一定會做好。」他亦讚揚一班港隊「接班人」：「港隊呢幾個，佢哋已經證明咗自己係得嘅，樂仔（陳俊樂）、晉銘（胡晉銘）、Fat Gor（林衍廷）、光頭（顏樂楓）都係非常好。」</p>
<p>記者：麥馬高、劉苑嫻<br />
攝影：周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
