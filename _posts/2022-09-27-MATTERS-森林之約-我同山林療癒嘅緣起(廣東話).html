---
layout: post
title: 森林之約｜我同山林療癒嘅緣起(廣東話)
date: 2022-09-27 08:43:23.000000000 +00:00
link: https://matters.news/@VXNlcjo2Nzk2OQ/%E6%A3%AE%E6%9E%97%E4%B9%8B%E7%B4%84-%E6%88%91%E5%90%8C%E5%B1%B1%E6%9E%97%E7%99%82%E7%99%92%E5%98%85%E7%B7%A3%E8%B5%B7-%E5%BB%A3%E6%9D%B1%E8%A9%B1-bafyreihrocdwwmnuyp4bnvqbs6nmxrmdjmd22kapelvprq6biwoimmcm5y
categories: matters
tags: blog
author: 慢活森谷
---

<p>你聽過山林療癒未？佢同森林浴或者森林療癒又係咪一樣？</p><figure class="image"><img src="https://assets.matters.news/embed/84a3dfa7-486b-44a4-9715-1d919ba31f34.png" data-asset-id="84a3dfa7-486b-44a4-9715-1d919ba31f34" referrerpolicy="no-referrer"><figcaption><span>台灣大雪山高海拔嘅黑森林</span></figcaption></figure><p><strong>森林浴</strong>詞源於<em>日本</em>。二十世紀八十年代，<em>日本</em>政府發現都巿人隨時<strong>跳掣</strong>，但係只要行入森林同自然接觸，就會<strong>啹番晒</strong>。所以<em>日本</em>政府就發明呢個詞語去<strong>導</strong>班<strong>友仔</strong>走入森林。大約十年前，有人喺<em>美國</em><strong>砌起</strong>呢個<strong>諗頭</strong>，創辦<em>美國自然與森林療癒協會</em>，去認証森林療癒嚮導。<em>香港慈山寺</em>希望透過寺內嘅安逸環境同祥和氛圍，比<em>香港人</em>有機會接觸森林療癒，於是就建立咗一個山林療癒活動。</p><figure class="image"><img src="https://assets.matters.news/embed/02c04362-a85d-4523-a32d-598eca33f46b.jpeg" data-asset-id="02c04362-a85d-4523-a32d-598eca33f46b" referrerpolicy="no-referrer"><figcaption><span>慈山寺—入解脫門嘅不二法門</span></figcaption></figure><p><em>慈山寺</em><strong>起好咗</strong>幾年，縱橫山野，望向八仙嶺，<strong>發雞盲</strong>都見到一尊白色觀音像<strong>楝响</strong>山下面，以前總係覺得<strong>好突兀</strong>。自從今年有緣走入<em>慈山寺</em>，行近<strong>睇真尐</strong>呢尊觀世音菩薩造像，就會感受到佢嘅慈悲祥和。上網<strong>挖多尐</strong><em>慈山寺</em>嘅一切緣起，依家見到佢直頭<strong>好似太陽咁溫暖</strong>。同一幅風景，心念一轉，感受<strong>唔同晒</strong>。</p><figure class="image"><img src="https://assets.matters.news/embed/4eb0ff37-5481-4426-9999-20dd07bb17fb.jpeg" data-asset-id="4eb0ff37-5481-4426-9999-20dd07bb17fb" referrerpolicy="no-referrer"><figcaption><span>坐山佇立嘅觀世音菩薩像</span></figcaption></figure><figure class="image"><img src="https://assets.matters.news/embed/a941582a-2681-48bb-98c3-c542074636d2.jpeg" data-asset-id="a941582a-2681-48bb-98c3-c542074636d2" referrerpolicy="no-referrer"><figcaption><span>慈山寺內受著觀世音菩薩嘅慈光普照</span></figcaption></figure><p>因為關注<em>慈山寺</em>，<strong>𥄫到</strong><em>慈森.山林療癒</em>呢個活動。報名難過搶購<em>Mirror</em>演唱會飛，或者搶BAYC NFT空投。事後得知總共八十萬個IP Address爭奪大約一千個參與機會，連主辦機構Server都<strong>跪咗</strong>近<strong>一粒鐘</strong>。玩唔到，反而睇到佢有一個山林療癒陪伴員嘅講座。<strong>橫掂</strong>都<strong>無野搞</strong>，又可以乘機入多次<em>慈山寺</em>參觀，<strong>心諗</strong>聽吓<strong>無壞</strong>，所以就報咗名。</p><figure class="image"><img src="https://assets.matters.news/embed/de68a30a-d0fb-4476-9618-3e990d51dd31.jpeg" data-asset-id="de68a30a-d0fb-4476-9618-3e990d51dd31" referrerpolicy="no-referrer"><figcaption><span>山林療癒陪伴員嘅講座</span></figcaption></figure><p>究竟有乜體會，賣個關子，下回分解。</p>
