---
layout: post
title: "【給十九歲的我】張婉婷自爆無准許證拍日本單車賽： 好威武咁扮有晒Permit入去"
date: 2023-02-05 15:29:48.000000000 +00:00
link: https://www.inmediahk.net/node/%E6%96%87%E8%97%9D/%E3%80%90%E7%B5%A6%E5%8D%81%E4%B9%9D%E6%AD%B2%E7%9A%84%E6%88%91%E3%80%91%E5%BC%B5%E5%A9%89%E5%A9%B7%E8%87%AA%E7%88%86%E7%84%A1%E5%87%86%E8%A8%B1%E8%AD%89%E6%8B%8D%E6%97%A5%E6%9C%AC%E5%96%AE%E8%BB%8A%E8%B3%BD%EF%BC%9A-%E5%A5%BD%E5%A8%81%E6%AD%A6%E5%92%81%E6%89%AE%E6%9C%89%E6%99%92permit%E5%85%A5%E5%8E%BB
categories: inmedia
tags: blog
author: 獨媒報導
---

<img src="https://www.inmediahk.net/files/column_images/%E5%85%831280.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>紀錄片《給十九歲的我》掀起爭議，發行商高先電影宣布電影2月6日起<a href="https://bit.ly/3wSWcql">暫停公映</a>。片中其中一幕是導演張婉婷於2016年日本亞洲場地單車錦標賽期間，訪問香港單車運動員李慧詩，但李<a href="https://bit.ly/3X3J3oT">撰文</a>稱不滿「被通知」成電影一部分，更指對方當時發問「很古怪」。張婉婷日前受訪就自爆，原來當日進入比賽場地並無得到准許，「我哋好威武咁樣，扮自己有晒Permit（准許）咁入去㗎！」她強調必須「偷雞」：「呢啲唔得唔做，唔通唔拍咩？咁梗要諗橋啦嘛。」</p>
<p><strong>自爆偷雞拍單車賽：好威武咁扮自己有晒Permit入去</strong></p>
<p>由英華女學校委約、張婉婷執導的紀錄片《給十九歲的我》優先場勁收逾6百萬，但近日陷入爭議，片中受訪女生撰寫萬字文<a href="https://bit.ly/3JGUnnO">控訴校方未保護學生私隱</a>；片中出鏡的單車運動員李慧詩亦撰文指控，稱無印象曾同意張婉婷將訪問用作紀錄片，自言是「被通知」成為電影的一部分。她在文中表示不太記得受訪情況，但形容對方發問內容「很古怪、跟比賽完全沒有關係」，自己暗忖「大概是她沒有經驗吧」。李慧詩更直言：「這部電影，我不會看，亦不鼓勵你看。」</p>
<p><a data-flickr-embed="true" href="https://www.flickr.com/gp/inmediahk/88k2m219cc" title="螢幕擷取畫面_20230205_225346"><img src="https://live.staticflickr.com/65535/52670761585_1487062d52_b.jpg" width="1024" alt="螢幕擷取畫面_20230205_225346" /></a><br /><em>《1圈圈》節目截圖</em></p>
<p>張婉婷今日<a href="https://bit.ly/3JLpP4n">見傳媒</a>時，指自己曾與一名名譽董事交代拍攝目的，但或因溝通問題，無人向李慧詩解釋。張上月中接受商台節目《1圈圈》訪問，就自爆2016年採訪日本亞洲場地單車錦標賽原來是偷雞拍攝。片中主角之一馬燕茹是港隊單車前成員，由張婉婷主責和跟進。她在節目中提到，馬燕茹於2016年參加在日本伊豆舉行的亞洲場地單車錦標賽，攝製團隊隨她到日本拍攝。她自爆「我哋好威武咁樣，扮自己有晒Permit咁入去㗎！」主持追問「點樣扮法？」她笑稱：「冇掛嘢，入到去（工作人員）問我哋有冇Permit，我話『攞梗，喺上面喇已經』。」又説因爲一行人樣子純良，其後場地有人讓她們入内。</p>
<p><strong>張指偷雞「唔得唔做」：唔通唔拍咩？</strong></p>
<p>張婉婷越説越興奮，不斷講解「偷雞」秘技：「一開始畀咗我哋入去，就以後大家都覺得我哋係。我哋大大咧咧咁將啲攝影機擺晒喺軌道旁邊，要好莊重咁擺位，好似好professional咁，千祈唔好驚驚青青，要當自己係國際首席攝影師同記者。」她說自己當時沒有多加理會，將攝影機放到最近起點及終點的位置，「你見到我哋有晒啲教練衝晒去講嘢嗰啲，我哋都拍到喎！」</p>
<p><a data-flickr-embed="true" href="https://www.flickr.com/gp/inmediahk/78jpQ647Zo" title="DSC_8227"><img src="https://live.staticflickr.com/65535/52654886637_12f36d0e6b_b.jpg" width="1024" alt="DSC_8227" /></a><br /><em>張婉婷（資料圖片）</em></p>
<p>張婉婷顯得意猶未盡，更自爆拍學生電影時已有「偷雞經驗」：「喺街偷電啊，扮市長簽名啊，靠住我哋嗰勇字」，透露曾在紐約拍攝期間扮市長簽名，「就拎晒啲permit嚟自己簽。」她強調必須這樣做：「呢啲唔得唔做，有時攞唔切，或者死都唔畀你，唔通唔拍咩？咁梗要諗橋啦嘛。」</p>
<p><strong>稱無預料被學生指罵：我冇仔女，我點知人哋係會反叛？</strong></p>
<p>對於有受訪女生不滿拍攝工作，張婉婷在節目中表示，沒有預料到有「反叛」的情況：「我冇仔女，我點知人哋係會反叛？我唔知幾多歲係會反叛。」張提到受訪學生就讀中三時突然罵她，「話識你老鼠啦…係閙得好勁嘅，有啲鬧到Cameraman都唔敢開機，因爲有少少粗口喺度」；又稱學生有意表現自己是個粗豪和有個性的人：「一見到面就XYZ你咁，好流利嘅。」之後有老師告訴她，才得知自己並非被針對，而是學生正值青春期喜歡講粗口。</p>
<p>作爲該校舊生，她又談到自己的成長經歷，稱自己「個樣好乖，冇人知道我係跩嘅」，經常與朋友在校内煮飯；又曾慫恿同學半夜出走露營，「但因爲乖樣啦，旁邊啲人俾人罰晒，我就冇事。後來覺得自己冇義氣，都會舉手認係我。」</p>
<p><a data-flickr-embed="true" href="https://www.flickr.com/gp/inmediahk/1BH1GTw16A" title="DSC_8242"><img src="https://live.staticflickr.com/65535/52655655154_f8f8f8f75c_b.jpg" width="1024" alt="DSC_8242" /></a></p>
<p><strong>【2月6日更新】張婉婷在2月5日暫停放映前，出席最後一場謝票活動。她再就事件回應記者，指她們抵達日本時未獲發許可，所以「搏住先」，及後已獲得許可。被問到有否向李慧詩表明訪問來意。張婉婷稱不可以親自聯絡運動員，至於為何不在訪問時道明來意，她稱時間不足，故即時進行訪問，指事前已跟領隊介紹。</strong></p>
</div></div></div>
