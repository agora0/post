---
layout: post
title: 雷鼎鳴稱香港採用西方民主致政制失敗　「拎 BNO 走」將抵「一個落後地方」
date: 2021-12-04 11:42:26.736000000 Z
link: https://www.thestandnews.com/politics/%E9%9B%B7%E9%BC%8E%E9%B3%B4%E7%A8%B1%E9%A6%99%E6%B8%AF%E6%8E%A1%E7%94%A8%E8%A5%BF%E6%96%B9%E6%B0%91%E4%B8%BB%E8%87%B4%E6%94%BF%E5%88%B6%E5%A4%B1%E6%95%97-%E6%8B%8E-bno-%E8%B5%B0%E5%B0%87%E5%8E%BB%E5%88%B0%E4%B8%80%E5%80%8B%E8%90%BD%E5%BE%8C%E5%9C%B0%E6%96%B9
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/COOL.png"></figure><p>今日（4 日）是「國家憲法日」，港府及中聯辦今午舉辦「國家憲法日」網上座談會，當中出席的科大經濟學兼任教授雷鼎鳴提到，本港的政治制度，在部分內地人眼中，是一個「實驗」，不過是失敗的例子，尤其是前年「黑暴」的出現，使「內地好多有思想嘅人，都重新檢視一下」。同樣出席座談會的原港區全國人大代表劉佩瓊，則建議香港向中央交稅。</p>

<p>「國家憲法日」座談會以網上形式進行，並以「憲法與『一國兩制』」為主題。會上，雷鼎鳴稱「（香港）喺政治層面上，部分內地人眼中，都係一個實驗田地」。不過，他認為政治制度上，「香港係失敗嘅地方多啲」，因本港採用西方民主制度，「以前我哋可以睇到有好多優點，但近年所隱藏嘅問題，逐步逐步浮現出嚟」。</p>

<p><strong>雷鼎鳴︰去大灣區或者了解中國大陸，係一個 Cool 嘅嘢</strong></p>

<p>他以美國為例，指當地治安非常差，槍殺案件屢發生，「譬如喺芝加哥一個城市，今年首八個月，被人用槍射死 500 幾人」，「甚至我間母校，今年已經畀人射死咗 3 個人」，隨後又批評美國經濟走下坡，美國人選出「非常民粹主義嘅總統」等，相信一切都與當地制度有關。</p>

<p>他續表示，正因香港所走的民主路，與美國情況相似，「或想行咁嘅路」，內地於是密切觀察香港，但 2019 年的反修例風波，「我相信『黑暴』嘅出現，內地好多有思想嘅人，都重新檢視一下」。他認為西方社會已經開始沒落，「所以去大灣區或者了解中國大陸，係一個 Cool 嘅嘢，反而你去英國，拎 BNO 嗰啲，去到一個落後嘅地方都唔定」。</p>

<p>作為主持的港區全國人大代表范徐麗泰隨即說︰「估唔到中國發展得咁快，雷教授全世界咁去行，有個咁樣嘅感受，真係非常之難得。」</p>

<p><strong>前人大劉佩瓊︰「其實我哋應該要（向中央）交稅」</strong></p>

<p>同樣出席座談會的原港區全國人大代表劉佩瓊，則提出本港向中央交稅，「喺《基本法》裏面，我哋有第五章講經濟嘅，第一節就講財政金融、貿易工商業，其中講到我哋保護私有財產……我哋有個公共財政係完全獨立嘅，我哋唔需要向中央交稅，其實我哋應該要交稅」。</p>

<p>她又就「堅持單一制原則」的說法，解釋「我哋國家自從二千幾年前，秦朝嘅時候秦始皇，就已經統一咗中國，一路以嚟我哋國家，都堅持一個單一制嘅統一國家。為甚麼要咁呢？因為春秋戰國話畀我哋聽，分裂就等於要戰爭」。</p>

<p>對於「五十年不變」的說法，劉佩瓊又表示，「世界環境變嘅時候，點可以唔變呢？我哋係要變嘅」；她又認為，本港由九七回歸至今，很多改變「唔係中央或邊度逼我哋改變，我哋有自由度」。</p>
