---
layout: post
title: "【亞洲盃】港隊憾負伊朗 胡晉銘：原來同亞洲一線距離唔係咁遠"
date: 2024-01-19 23:58:30.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E4%BA%9E%E6%B4%B2%E7%9B%83%E3%80%91%E6%B8%AF%E9%9A%8A%E6%86%BE%E8%B2%A0%E4%BC%8A%E6%9C%97-%E8%83%A1%E6%99%89%E9%8A%98%EF%BC%9A%E5%8E%9F%E4%BE%86%E5%90%8C%E4%BA%9E%E6%B4%B2%E4%B8%80%E7%B7%9A%E8%B7%9D%E9%9B%A2%E5%94%94%E4%BF%82%E5%92%81%E9%81%A0
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240120WC.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港隊在亞洲盃決賽周分組賽第二場賽事，<a href="https://www.inmediahk.net/node/%E9%AB%94%E8%82%B2/%E3%80%90%E4%BA%9E%E6%B4%B2%E7%9B%83%E3%80%91%E6%B8%AF%E9%9A%8A%E5%8A%9B%E6%88%B0%E8%80%8C%E6%95%97%E4%B8%80%E7%90%83%E4%B8%8D%E6%95%B5%E4%BC%8A%E6%9C%97-%E5%88%86%E7%B5%84%E8%B3%BD%E5%85%A9%E9%80%A3%E8%B2%A0">一球不敵伊朗</a>，錄得兩連敗。港隊今場畫面、內容均不失禮，但始終未能追和對手。港隊球員胡晉銘在賽後表示感到不甘心：「吹完場雞嗰吓，先至察覺到原來自己同亞洲一線距離唔係咁遠，好唔甘心。我哋做得好，但最後一分都攞唔到。」</p>
<p><strong>《獨媒》記者麥馬高、周頌謙 卡塔爾直擊</strong></p>
<p><a data-flickr-embed="true" href="https://www.flickr.com/gp/inmediahk/7Q3Y1eR9s3" title="DSC_5649"><img src="https://live.staticflickr.com/65535/53474645378_29156cd914_b.jpg" width="1024" alt="DSC_5649" /></a></p>
<p>在去年11月世界盃外圍賽，港隊淨呑伊朗四蛋，在兩個月後狹路相逢僅負一球。胡晉銘在賽後向《獨媒》指，港隊今場在落後之下仍然逼搶，在無後顧之憂下繼續壓前，令對手犯錯：「所以畫面上比起嗰次更加好。」</p>
<p><a data-flickr-embed="true" href="https://www.flickr.com/gp/inmediahk/oG2705B50z" title="DSC_9944"><img src="https://live.staticflickr.com/65535/53473289412_cb0996faae_b.jpg" width="1024" alt="DSC_9944" /></a></p>
<p>西亞球隊一向是港隊的剋星，然而，今場賽事完結下來，或許發現，西亞球隊原來並非想像中的牢不可破。胡晉銘形容，今場比賽印象深刻：「原來同亞洲一線距離係咁近，出發之前邊有諗過同伊朗踢成均勢。到宜家呢一刻都幾震撼，但更多嘅係可惜。」</p>
<p>談到港隊與伊朗的差距，胡晉銘認為，香港多年來在處理埋門一腳均有所不足：「呢個係咁多年嚟嘅通病，我哋希望都會每日再進步，push吓自己再練多啲，有朝一日可以好似對手咁，將皮球轉送為入球嘅時候成熟啲。」</p>
<p><a data-flickr-embed="true" href="https://www.flickr.com/gp/inmediahk/2iT24CYf98" title="DSC_0791"><img src="https://live.staticflickr.com/65535/53474298663_d1c4cde484_b.jpg" width="1024" alt="DSC_0791" /></a></p>
<p><strong>港隊與西亞球隊的距離？ 葉鴻輝：做好細節、改善埋門</strong></p>
<p>港隊守門員兼隊長葉鴻輝就認為，香港球員在質素上與西亞球隊或者有差距，未來更要做好細節、改善埋門：「我哋可以演繹到安達臣嗰個踢法，但去到最尾埋門嗰啲位，可以做得更加好，尤其啲細節位，呢啲就係點解強隊會贏波，弱隊難贏波。」</p>
<p><a data-flickr-embed="true" href="https://www.flickr.com/gp/inmediahk/6666E31799" title="DSC_9974"><img src="https://live.staticflickr.com/65535/53474508474_5d45285c5e_b.jpg" width="1024" alt="DSC_9974" /></a></p>
<p>自2009年起代表香港隊，至今即將第15個年頭，對過無數支強隊。葉鴻輝認為，港隊在面對強隊時應先不要懼怕：「過往對住比較強嘅球隊，踢法首先就縮咗落嚟先，宜家喺安達臣嘅調教之下，我哋調返轉，壓返上去，的確係後防嘅壓力細咗好多，做多一啲攻勢出嚟。」</p>
<p><a data-flickr-embed="true" href="https://www.flickr.com/gp/inmediahk/30y25v02F6" title="DSC_5383"><img src="https://live.staticflickr.com/65535/53474325668_752d9e2ec3_b.jpg" width="1024" alt="DSC_5383" /></a></p>
<p><strong>陳晉一：對外界評論不會太上心  最重要一條心</strong></p>
<p>在上一場對阿聯酋的賽事中，陳晉一曾經犯錯，今場續任左閘，表現脫胎換骨，甚至是港隊表現最好的球員之一。一仔向《獨媒》指上場有不少犯錯，對自己亦感到失望，但感謝安達臣繼續信任：「感覺到呢場波，大家決心好大，而真係的確有機會喺佢哋身上攞到一分，真係覺得好近，證明我哋係有機會做到。睇吓下一場波，我哋不無機會做啲成績出嚟。」</p>
<p>被問到是如何調整過來，陳晉一則有感而發指：「職業生涯可能仲後生，都叫經歷咗大大小小嘅事，16歲到宜家，傷患低潮都克服過。」一仔表示對外界的評論不會太上心：「坦白講，我唔係好介意出面評論我，讚我也好，唔好嘅負面也好，唔會好影響到我。」</p>
<p>在亞洲盃分組賽，港隊即將迎來重要一戰，必須贏波才有機會以最佳小組第三名晉級十六強。</p>
<p><a data-flickr-embed="true" href="https://www.flickr.com/gp/inmediahk/F2p4bz77k9" title="DSC_0348"><img src="https://live.staticflickr.com/65535/53474576420_d97faef55e_b.jpg" width="1024" alt="DSC_0348" /></a></p>
<p>陳晉一強調對自己有信心，球隊、教練亦對他有信心：「最緊要係一條心！唔止呢度26個球員，同教練團，而係希望聯繫到香港700萬人、800萬人喺旅程度，征服到一啲嘢。」</p>
<p><a data-flickr-embed="true" href="https://www.flickr.com/gp/inmediahk/5JEt40CvZQ" title="DSC_0744"><img src="https://live.staticflickr.com/65535/53474295158_9b61646eea_b.jpg" width="1024" alt="DSC_0744" /></a></p>
<p>另外，今場賽事在哈利法國際體育場舉行，大會工作人員嚴格執行球場規則，即攝影記者不得參與賽後記者會，及到混合採訪區訪問球員，只准文字記者進入。</p>
<p>多間香港傳媒因此未能在賽後第一時間訪問球員，更有記者要趕到港隊下塌的酒店守候，詢問球員回應。</p>
</div></div></div>
