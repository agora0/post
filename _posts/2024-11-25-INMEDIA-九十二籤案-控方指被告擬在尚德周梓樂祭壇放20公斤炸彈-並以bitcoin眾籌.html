---
layout: post
title: "【九十二籤案】控方指被告擬在尚德周梓樂祭壇放20公斤炸彈 並以Bitcoin眾籌"
date: 2024-11-25 06:59:26.000000000 +00:00
link: https://www.inmediahk.net/node/%E7%A4%BE%E9%81%8B/%E3%80%90%E4%B9%9D%E5%8D%81%E4%BA%8C%E7%B1%A4%E6%A1%88%E3%80%91%E6%8E%A7%E6%96%B9%E6%8C%87%E8%A2%AB%E5%91%8A%E6%93%AC%E5%9C%A8%E5%B0%9A%E5%BE%B7%E5%91%A8%E6%A2%93%E6%A8%82%E7%A5%AD%E5%A3%87%E6%94%BE20%E5%85%AC%E6%96%A4%E7%82%B8%E5%BD%88-%E4%B8%A6%E4%BB%A5bitcoin%E7%9C%BE%E7%B1%8C
categories: inmedia
tags: blog
author: 獨媒報導
---

<img src="https://www.inmediahk.net/files/column_images/1280-233.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>2020年1月明愛醫院急症室男廁發生爆炸，2月羅湖港鐵站亦被發現爆炸品，事後 Telegram 頻道「九十二籤」承認責任，目的令醫護罷工及要求「封關」。在3月原定的尚德停車場爆炸計劃執行前，警方拘捕8人，其中7人被控《聯合國（反恐怖主義措施）條例》中「對訂明標的的爆炸的禁制罪」。8名被告均不認罪，今（25日）第3日審訊。控方開案陳詞指，被告計劃於2020年3月8日在將軍澳尚德停車場的周梓樂祭壇，放置20公斤炸彈，並以墓碑作為掩飾。他們亦曾提出以 Bitcoin 眾籌，並指：「食飯係錢，買軍火炸藥係錢，運輸亦係錢，做安全措施亦係錢」。控方詳列各被告的分工，有人負責購買材料、製作及放置炸彈、計劃眾籌以及與金主聯絡。其中兩名被告的電話內有試爆片段。</p>
<p>本案8名被告為：何卓為（37歲，無業）、李嘉濱（26歲，裝修工）、吳子樂（28歲，金融從業員）、張家俊（30歲，程式工程師）、楊怡斯（29歲，文員）、張琸淇（25歲，入境處登記主任）、何培欣（23歲，浸大四年級生）及周皓文（25歲，測量員）。除楊怡斯、張琸淇及周皓文獲保釋外，其餘5人還柙。</p>
<p>首7名被告被控《聯合國（反恐怖主義措施）條例》中的「串謀犯對訂明標的之爆炸」罪，以及屬上述的交替控罪「串謀導致性質相當可能會危害生命或對財產造成嚴重損害的爆炸」罪。次被告李嘉濱另被控「作出傾向並意圖妨礙司法公正的作為」罪。第八被告周皓文則被控一項「企圖製造炸藥」罪。</p>
<p><strong>控方：被告分工包括買材料、計劃眾籌、製作及放置炸彈</strong></p>
<p>本案控方由外聘大律師林芷瑩代表。控方上周表示，本案涉及3宗爆炸事件，其中兩宗已執行，另一宗則正計劃，但在執行前一日警方已拘捕被告。控方今第2日進行開案陳詞，指首7名被告計劃於3月8日，在將軍澳尚德停車場的周梓樂祭壇放置炸彈。控方指各被告角色如下：</p>
<p>第一被告何卓為：負責護衛、放置炸彈、購買硫磺<br />
第二被告李嘉濱：購買裝置祭壇的材料、預備鬼車、計劃眾籌<br />
第三被告吳子樂：量度炸藥份量、運送炸彈儲存工具、計劃眾籌、發出車手計劃圖<br />
第四被告張家俊：製作炸彈遙控、發出祭壇圖則<br />
第五被告楊怡斯：準備祭壇及易容物品<br />
第六被告張琸淇：管理眾籌資金、拉藏有炸彈的行李箱到將軍澳、協助男友即第三被告<br />
第七被告何培欣：做哨兵、購買硫磺、與金主聯絡、處理現金、協助男友即第一被告</p>
<p><strong>控方：被告討論在現場放置20公斤炸彈</strong></p>
<p>控方指各被告事前在 Telegram 討論計劃。首被告何卓為在「支持警方執法」群組向成員表示：「下次八號晚上將軍澳祭周同學」；第五被告楊怡斯回應「好」。何卓為又稱：「下晝就開始放祭壇」、「我哋都有啲將軍澳友可以幫手」。控方指被告討論在現場放置20公斤炸彈，其中第二被告李嘉濱表示要測試「Flash Powder」。</p>
<p><strong>控方：被告討論要「炸狗屋」、稱「點都要殺一兩個狗」</strong></p>
<p>控方又指，各被告曾討論要「炸狗屋」。首被告何卓為在群組稱：「有手足可以幫手放蛋糕炸狗屋」。有不知名成員表示要「放氯氣」，第二被告李嘉濱表示：「一開門一拉，就入屋」，第三被告吳子樂回覆：「個濃度未必夠死」，第五被告楊怡斯則指：「唔死都損傷功能」。吳子樂再表示：「唔殺全家佢哋點會驚」、「最好有蛋糕，有氣體，咁就 fit」，第二被告李嘉濱表示：「係時候出到硝酸銨」，第四被告張家俊稱：「點都要殺一兩個狗／狗家屬」。</p>
<p><strong>控方：第三被告構思以Bitcoin眾籌、連結在TG頻道被發布</strong></p>
<p>其後各被告回到3月8日尚德計劃的討論，首被告何卓為指：「追思會俾人玩埋火？」，第三被告吳子樂回覆：「唔係打算派埋蛋糕？」。第二被告李嘉濱建議：「每人揀一樣嚟做」。於2月25日，何卓為表示：「呢兩日我會去現場考察吓」。翌日何又稱：「尋晚見完西瓜，佢問我哋婦女節個蛋糕想玩幾大」、「我同西瓜想玩到成盆花咁大」。另外，李談及租新地方，並指：「罪證唔可以留係屋企」。2月27日第三被告吳子樂發出以 Bitcoin 眾籌的初步構思圖，他提議分為儲備、收集、生活費及營運等範疇，並由不同人負責。</p>
<p>第三被告吳子樂早前在群組發出關於眾籌的草擬訊息，最後訊息於3月1日被發布至 Telegram 「九十二籤」頻道，並附上以 Bitcoin 眾籌的連結。內文如下：</p>
<p>「眾籌革命</p>
<p>首先要對香港人道個歉先，因為認為短期內留喺香港風險太高，未報到仇就出左埠迴避，但我地好快會返黎。亦需要大家幫手，用下面嘅bitcoin銀包地址籌錢俾我地革命：</p>
<p>（連結）</p>
<p>經過明愛、羅湖炸彈事件之後，相信九十二籤呢個名已經俾好多人留意緊，我地係一班已經將前途押上換取公義嘅流亡人士。</p>
<p>羅湖事件過後，我哋亦曾打算直攻深圳灣，但考慮過風險未免太高，一失手就會直接送中。多謝關心我地嘅連登仔提醒我地唔好入局，決定採用連登意見交返俾和理非接力，暫時離港迴避。</p>
<p>我地成個團隊已經將身家投入晒呢場戰爭，所以好現實地講，我地需要資金繼續營運。食飯係錢，買軍火炸藥係錢，運輸亦係錢，做安全措施亦係錢，單靠我地自己團隊係冇可能繼續營運落去。</p>
<p>「時代革命」、「香港人報仇」對我地黎講唔係口號，係行動。我地明白有勇氣實踐嘅人唔多，但希望真係想報仇嘅人冇忘記周同學、彥霖、被強姦、被失蹤、被墮樓、變浮屍嘅手足，唔敢出力可以向我地出錢。我地需要嘅唔係單單幫手足永無了期地逃走，唔應該係今日有幾餐飯卷就當彌補左失去未來嘅細路，而係真正嘅反擊、復仇。只有勝利先可以真正幫助其他流亡嘅手足返黎，只有勝利先可以令班細路唔再需要以飯卷渡日，只有勝利先可以對得住我地失去左嘅手足。</p>
<p>我地會喺下一個post開始教大家點樣經由bitcoin呢種匿名嘅途徑幫我地眾籌，希望睇到香港人仍然留有鬥志，冇忘記傷痛。</p>
<p>光復香港<br />
時代革命」</p>
<p><strong>控方：被告打算事後上山焚燒衣服及「劏車」</strong></p>
<p>控方指於計劃前數天，各被告繼續討論計劃。3月1日，第三被告吳子樂決定炸彈為20kg。於3月2日，他們確定地點為尚德邨尚智樓外。於3月3日，吳曾發出計劃圖，提及要安排車手搬運炸彈及接載放置炸彈者，事後要上山焚燒衣服及「劏車」。同晚各人在單位測試炸彈。</p>
<p><strong>控方：第一被告指自己負責「護衛／放」、女友負責「哨」</strong></p>
<p>於3月4日，第四被告張家俊發出用作放置炸彈的祭壇圖片。同日，第一被告何卓為向其他群組的不知名成員訛稱取消計劃：「我哋取消，大家當日自由發揮」。但他卻對本案被告等人表示會繼續行動，何卓為指其女友即第七被告何培欣可協助當「哨兵」：「我女朋友可以做哨」。何其後提及分工，並予成員自行填上。他寫上自己負責「護衛／放」、其女友則負責「哨」。而名為「肥」的人寫上負責「撳掣」。</p>
<p>另外，第二被告李嘉濱發出準備事項清單，包括「鬼車司機及放置員事後安全問題」、「行動時間」等。第四被告張家俊提議要戴「長假髮」方便掩飾身份，他又指自己會負責製作放置炸彈的石碑，並建議在旁邊擺放鮮花。何卓為補充亦要放置紙鶴。</p>
<p><strong>控方：閉路電視顯示兩被告買硫磺</strong></p>
<p>於3月5日至6日凌晨，何卓為及張家俊討論炸彈的裝置及運輸，何問到：「舊嘢係咪都係20kg？」、「一個人未必抬得起？」；張回覆：「鬼車泊入去落貨」。何又吩咐：「你哋試住10kg電引+硫磺板，flash powder先」。其後在群組的對話中，吳子樂提出：「可唔可以一爆果下出一句：天網恢恢疏而不漏」。李嘉濱表示：「要買防爆喇叭」。各人續商討擺放炸彈的合適時間。另外，閉路電視可見何卓為及何培欣於3月6日進入中藥蔘茸行購買硫磺。對話紀錄顯示，何培欣於3月7日凌晨向何卓為表示：「你果2包硫磺喺我度」。</p>
<p><strong>控方：兩被告電話內有試爆片段、顯示大火及濃煙</strong></p>
<p>控方指，何卓為及李嘉濱曾傳送在單位試爆的片段到群組，警方亦在兩人的電話中檢取到相關片段。控方於庭上播放片段，顯示爆炸品被放置在廁所馬桶上，其後有人用火槍點燃，分別出現大火、火光以及大量濃煙。控方亦指，於3月6日晚上，第一至七被告曾經到深水埗嘉頓山見面及商討計劃。控方表示稍後會傳召在場監視的警員作供。於3月7日晚，有被告在單位試爆，閉路電視拍攝到濃煙飄出至走廊。</p>
<p>控方未完成陳詞，案件明（26日）續審。</p>
<p>案件編號：HCCC 186/2022 </p>
<p>相關報導：<br /><a href="https://bit.ly/3YVkiya">控方指被告在明愛醫院廁所及羅湖站放炸彈 警長候診時聞爆炸聲</a></p>
</div></div></div>
