---
layout: post
title: "《am730》賣盤告吹 施永青：潛在買家誠意金100萬支票「彈票」"
date: 2024-03-20 05:51:30.000000000 +00:00
link: https://www.inmediahk.net/node/%E5%AA%92%E9%AB%94/%E3%80%8Aam730%E3%80%8B%E8%B3%A3%E7%9B%A4%E5%91%8A%E5%90%B9-%E6%96%BD%E6%B0%B8%E9%9D%92%EF%BC%9A%E6%BD%9B%E5%9C%A8%E8%B2%B7%E5%AE%B6%E8%AA%A0%E6%84%8F%E9%87%91100%E8%90%AC%E6%94%AF%E7%A5%A8%E3%80%8C%E5%BD%88%E7%A5%A8%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240320sz.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>免費報章《am730》一直有傳賣盤，創辦人施永青今早在電台節目表示已告吹，透露曾要求該名潛在買家先落訂100萬：「你攞100萬出嚟，表示誠意大家開始傾正式合約啦。佢開張支票俾我，不過彈咗票。咁無辦法，我本來唔想講，不過你問到我就講。」</p>
<p>早前有報道指，市場推廣公司負責人Edwin Wong 有意收購《am730》，施永青曾表示，賣盤作價希望可達到2億至3億元。本身是中原集團創辦人的施永青，他今早接受新城訪問，被問到收購進度。施永青先反問主持：「應該你都無聽到消息，其實我一路都無俾消息。嗰個表示話有興趣收購嘅呢，就周圍講，佢好高調！」</p>
<p>在節目中，施永青表示，該名潛在買家在表達意願後，「攞唔出實際嘅誠意同埋能力」：「我話你有興趣咪簽份臨時合約先啦，好似買樓，簽完合約先正約啦。」施永青要求對方付100萬訂金，但在收到支票後卻「彈票」。</p>
<p>施永青提到，《am730》的處境自去年第四季起已有改善：「我哋都有虧損，由虧轉盈呀。」不過，他承認「報業難做」，《am730》現時收入仍以線下為主。施永青重申不會放棄印刷傳媒：「因為網媒，俾人印象好碎片化。因為網上嚟睇你㗎呢，唔係睇你份報紙，而係睇你某一段新聞，或者資訊。」</p>
<p>除了質疑網媒碎片化，施永青又認為社會、政府對印刷傳媒的可信性亦較高：「起碼有個編輯部門，去睇吓啲消息真定假，表達能力或者有無偏頗。傳統傳媒都仲有佢嘅價值嘅。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
