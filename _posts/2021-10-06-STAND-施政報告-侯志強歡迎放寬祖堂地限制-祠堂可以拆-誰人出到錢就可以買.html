---
layout: post
title: "【施政報告】侯志強歡迎放寬祖堂地限制：祠堂可以拆，誰人出到錢就可以買"
date: 2021-10-06 08:49:23.597000000 Z
link: https://www.thestandnews.com/society/ab%E6%96%BD%E6%94%BF%E5%A0%B1%E5%91%8A%E4%BE%AF%E5%BF%97%E5%BC%B7%E6%AD%A1%E8%BF%8E%E6%94%BE%E5%AF%AC%E7%A5%96%E5%A0%82%E5%9C%B0%E9%99%90%E5%88%B6%E7%A5%A0%E5%A0%82%E5%8F%AF%E4%BB%A5%E6%8B%86%E8%AA%B0%E4%BA%BA%E5%87%BA%E5%88%B0%E9%8C%A2%E5%B0%B1%E5%8F%AF%E4%BB%A5%E8%B2%B7
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20211006-44.png"></figure><p>《施政報告》提出考慮修訂《新界條例》，放寬出售祖堂地限制，在一年內完成檢討並制訂具體修訂建議。上水區鄉事委員會主席侯志強表示歡迎，稱土地沒有規定屬哪個姓氏，「鵲巢冇話規定邊個嘅」，不擔心發展商趁機囤地，誰出得起錢就可以買，「我鍾意你副眼鏡，我買埋佢都得㗎。咁咪睇唔到嘢？睇唔到嘢唔緊要，你畀得起錢，我最多矇住眼，搵人拖出門口。」</p>

<p>現時新界宗族要出售祖堂地，要經 100% 業權持有人同意，即宗族子子孫孫同意方可出售。《施政報告》提出考慮放寬轉售門檻，但未提出具體修訂方案。侯志強認為這是德政，很多新界人散落全球，如果要所有人簽名同意則很困難，建議登一個月告示，通知子孫開會，八成至七成與會者同意，即可出售土地。</p>

<p>他不擔心宗族土地遭外姓人鵲巢鳩佔，「土地冇話規定邊個姓氏，鵲巢冇話規定邊個嘅，從古以來我哋中國人嘅文化，都係有就置，冇就棄。」他指新界人持開放態度，非專橫專制，最重要是釋放土地對社會有利，「（新界人）作出多少犧牲，我哋都無奈亦在所難免。」</p>

<p><strong>「可另覓地方建更輝煌祠堂」</strong></p>

<p>侯志強曾揚言只要有足夠賠償，祠堂也可以拆，他今日 (6 日)受訪時重申：「祠堂可以拆，新界人唔只姓侯，好多都係捐咗畀政府，唔係講錢。」他解釋，錢當然重要，但他們也捐過祠堂給政府作為文物，供香港人參觀，而他們可另覓地方，建造更輝煌的祠堂。</p>

<p>本土研究社成員陳劍青表示，放寬祖堂地出售門檻，或造就機會給私人發展商囤地。侯志強就認為，地產商介入在所難免，囤地與否視乎他們的計劃，「地產商買地發展都係供應房屋，房屋都係畀返香港市民購買。」</p>

<p>侯志強表示，無論是政府或地產商都可以買地，誰人出到錢就可以買，「我鍾意你副眼鏡，我買埋佢都得㗎。咁咪睇唔到嘢？睇唔到嘢唔緊要，你畀得起錢，我最多矇住眼，搵人拖出門口，啱唔啱？唔好跌親咪得，我出去買副更加靚。」</p>

<div><figure><img src="https://images.weserv.nl/?url=assets.thestandnews.com/media/photos/hau1_0Rp37GX.jpg"><figcaption><span>上水區鄉事委員會主席侯志強對《施政報告》公佈檢討祖堂地出售限制法例表示歡迎。</span></figcaption></figure></div>

<p><strong>「個個話冇屋住　新界人咪作出犧牲」</strong></p>

<p>本身在河上鄉和古洞持有私人土地和「阿公地」業權的侯志強說，自己想將土地留作傳宗接代，但如果大部份人想賣，他也會接受。 「我哋唔係好想政府買，亦都唔係好想發展商買，基於香港市民個個都話要起樓，個個都話冇屋住話住劏房，新界人咪作出適當犧牲，無奈但要接受。唔賣咪留返畀啲子孫，冇問題，一樣咁開心，賣咗佢戶口多個 number，新界人生活冇變。」</p>

<p>有租用祖堂地耕種的農民擔心，政策會令地產商介入收地，逼使他們棄耕。侯志強就指，有關農民可以自行與新業主洽談，「如果賣咗畀發展商逼得你走，我都逼得你走㗎，塊地我㗎嘛，有咩問題，冇唔公平，冇分別。」</p>

<p>至於政府推出構建面積達 300 平方公里、涵蓋元朗和北區的「北部都會區」，侯志強認為能提供住房是德政，而北區人口將大增。但他指出，北區現時人口有 30 多萬，打造都會區後料增 20、30 萬人，加起來大概 60 至 70 萬人，因此交通醫療等配套都要做好。</p>

<p><strong>祖堂地面積逾二千公頃</strong></p>

<p>祖堂地是祖地和堂地的統稱，元朗十八鄉鄉事委員會前主席梁福元稱，估計現時祖堂地總數為 2,400 公頃，相當於 8 個長洲。這些祖堂地現時以不同形式存在，可以是祠堂、可以是村公所，也可以是農地、棕地。梁福元稱，部分祖堂地已捐給政府，發展成康樂或休憩用地。</p>

<p>根據關注鄉郊發展組織「土地正義聯盟」資料，現時新界約有 4,000 個祖、2,000 個堂。祖地一般以先人或一族的開基者創立，由創立人的男性嫡孫子孫相傳；堂地則通常是指一位或以上「祖」賜予、供給的土地，作為集體產業，理論上不可以變賣或轉讓，也不得分割，只能以父系親屬承繼。</p>

<p>根據《新界條例》，每一個祖堂都由司理管理，人數不限，可以有多達 300 個，他們要向民政事務處註冊，並得到特設祖堂事務處的批准。祖堂地買賣必須取得所有司理同意才能進行交易，不少原居民家族龐大，部分司理可能已身處海外。因此，不少宗室都會將祖堂地出租，再分配租金收入。新界的棕地，往往就是祖堂地。</p>
