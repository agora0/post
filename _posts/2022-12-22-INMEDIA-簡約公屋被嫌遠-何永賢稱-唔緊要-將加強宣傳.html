---
layout: post
title: 簡約公屋被嫌遠 何永賢稱「唔緊要」將加強宣傳
date: 2022-12-22 08:33:51.000000000 +00:00
link: https://www.inmediahk.net/node/%E6%94%BF%E7%B6%93/%E7%B0%A1%E7%B4%84%E5%85%AC%E5%B1%8B%E8%A2%AB%E5%AB%8C%E9%81%A0-%E4%BD%95%E6%B0%B8%E8%B3%A2%E7%A8%B1%E3%80%8C%E5%94%94%E7%B7%8A%E8%A6%81%E3%80%8D%E5%B0%87%E5%8A%A0%E5%BC%B7%E5%AE%A3%E5%82%B3
categories: inmedia
tags: blog
author: 獨媒報導
---

<img src="https://www.inmediahk.net/files/column_images/h_3.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>政府力推3萬個「簡約公屋」單位，惟選址屯門、元朗、上水等新界區，有劏房居民及組織曾斥位置偏遠，表明不會申請入住。房屋局局長何永賢今午到深水埗和太子探訪劏房戶後見傳媒，對於單位選址偏遠，何永賢坦言「唔緊要」，反指有劏房戶認為新界是未來的發展方向，希望盡早搬入，並表示政府要加強宣傳，「我相信如果我哋嘅資訊係有效發放嘅時候，係會令到佢哋好喜歡，同埋好想去呢啲新建成嘅項目度。」</p>
<p><a data-flickr-embed="true" href="https://www.flickr.com/gp/inmediahk/p1ff466282" title="1231171"><img src="https://live.staticflickr.com/65535/52579278684_7410c60081_b.jpg" width="1024" alt="1231171" /></a><br /><em>政府新聞處圖片</em></p>
<p><strong>何永賢力銷劏房戶「簡約公屋」：帶咗啲溫暖俾佢哋</strong></p>
<p>何永賢趁冬至聯同財政司副司長黃偉綸、民建聯立法會議員席鄭泳舜，及兩名負責「簡約公屋」的建築署工程人員，到深水埗及太子區探訪5戶劏房家庭，並送贈水果、糖果餅乾、組裝合成「簡約公屋」模型、「簡約公屋」模樣紙卡等禮物。</p>
<p>她在探訪後指，今日天氣寒冷，但探訪「帶咗啲溫暖俾佢哋」，包括介紹政府正大力推行的「簡約公屋」項目，「簡約公屋嘅英文名稱係Light Public Housing，Light係光，我會形容今日個團隊係陽光工程團隊，好似今天冬至係凍嘅，但個天氣好配合，都充滿陽光」。</p>
<p><a data-flickr-embed="true" href="https://www.flickr.com/gp/inmediahk/683m6N4ZS2" title="1231173"><img src="https://live.staticflickr.com/65535/52579536198_19df4ec229_b.jpg" width="1024" alt="1231173" /></a><br /><em>政府新聞處圖片</em></p>
<p>何永賢又引述有劏房戶指一聽到「簡約公屋」，認為「個面積大咗好多、收嘅租比宜家平咗好多」。她表示有長者以月租2,800元居於不足30呎單位，認為「將來可能講緊500幾蚊就有百幾呎啦」，亦有小朋友向她反映要與其他人共用洗手間，令她感到害怕，希望儘快興建3萬個「簡約公屋」單位。</p>
<p><a data-flickr-embed="true" href="https://www.flickr.com/gp/inmediahk/43K46n7857" title="20221222 何永賢探訪深水埗劏房居民"><img src="https://live.staticflickr.com/65535/52579493633_89ee9fe3a1_b.jpg" width="1024" alt="20221222 何永賢探訪深水埗劏房居民" /></a><br /><em>何永賢（中）</em></p>
<p><strong>「簡約公屋」被嫌遠 何永賢：唔緊要</strong></p>
<p>被問到元朗過渡性房屋「同心村」入住率僅得六成，而新的「簡約公屋」亦選址新界，有否了解市民的申請意欲。何永賢指，一直接受及處理大量申請，近日屋村巴士站亦已啟用，相信入住率將會提升。她強調日後會向運輸署及巴士公司提早告知「簡約公屋」的選址，提早安排交通配套，包括增設巴士站、增加班次、更改行車路線等，「全部都有得傾」。</p>
<p>對於「簡約公屋」被嫌棄選址偏遠，何永賢坦言「唔緊要」，反指有劏房戶認為新界是未來的發展方向，希望盡早搬入，相信生活配套會不斷進步。惟她承認現時「簡約公屋」及過渡性房屋的宣傳不足，「我相信如果我哋嘅資訊係有效發放嘅時候，係會令到佢哋好喜歡，同埋好想去呢啲新建成嘅項目度。」她又透露，現時正物色政府用地規劃作市區「簡約公屋」用途，亦不排除重用「簡約公屋」的建築原料。</p>
</div></div></div>
