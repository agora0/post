---
layout: post
title: 當年今日｜落閘，放狗
date: 2023-09-03 20:50:31.000000000 +00:00
link: https://matters.news/@VXNlcjoxMjk1Nw/%E7%95%B6%E5%B9%B4%E4%BB%8A%E6%97%A5-%E8%90%BD%E9%96%98-%E6%94%BE%E7%8B%97-bafybeidjxtqqhuzvhs7bgcmly3lgl5psdjhgq34tvet3m5fassydjimdje
categories: matters
tags: blog
author: 根叔｜gunshock
---

<p>在很多時候，廣東話能把人事形容得較貼地與傳神，也該更容易讓同鄉產生共鳴。</p><p>四年前的八月，港鐵對於香港市民的遊行訴求作出了「相當合適」的應對措施。下面是我能回憶起那天散亂的點與線。以白話來敍述，是因為開學前的這幾天恰好是體內懶蟲的驚蟄！在發文前我還是會過濾一下、修個幾遍，盡量減少加插無謂的個人情緒。當然我不必把自己鎖進偏袒／中立／沒立場的框框內。最重要的，是與其費時慢慢雕琢文字，不如去雕柒滿嘴義正辭嚴，實際上卻是在幫忙倒香港人米的人。<strong>雕完，如剛從減壓艙走出來，是說不出的舒暢淋漓。</strong>自我感覺良好，就此而已。我從不奢望能改變別人根深的念頭。</p><h3><strong>┏━━━━━━━━━━━━━━━━━━━━━━━━━━━━━━┓</strong></h3><p><strong>　For most sane people, perception of world is rooted by the age of 25.<br class="smart">　We all make up our stories about reality.<br class="smart">　We resist interferences with a whole lot of different excuses.<br class="smart">　All that because we fear changes to our perception, even a minor twist.</strong></p><h3><strong>┗━━━━━━━━━━━━━━━━━━━━━━━━━━━━━━┛</strong></h3><figure class="image"><img src="https://imagedelivery.net/kDRCweMmqLnTPNlbum-pYA/prod/embed/14a781c5-fa67-4e03-9e58-af142525ae42.png/public" referrerpolicy="no-referrer"><figcaption></figcaption></figure><h3>▍２０１９／０８２４</h3><p>今日港鐵喺幾乎無預告嘅情況下，決定由中午開始嘅所有列車班次都唔停美孚站至調頸嶺站（下圖黄星記號），而九龍灣站至藍田站更加要落閘，華人與狗、老外與貓都唔畀出入。行動嘅原因話係為咗<strong>「審慎配合」</strong>。</p><figure class="image"><img src="https://imagedelivery.net/kDRCweMmqLnTPNlbum-pYA/prod/embed/df0a01d4-41fb-4270-afed-fc95b9ec2823.png/public" referrerpolicy="no-referrer"><figcaption>港鐵部分路線圖。圖擷自 https://www.mtr.com.hk。</figcaption></figure><blockquote><h3>"Thank you for your understanding.”</h3></blockquote><p>啥？個個英文字我都懂，㚒埋一齊嘅官腔語言就硬係唔撚明。唔解釋清楚，求其拋低一句，計我話直頭唔好行出嚟講吖嘛，嘥你嘥我時間。</p><h3><strong>┏━━━━━━━━━━━━━━━━━━━━━━━━━┓</strong></h3><p><strong>　你都等我 understand 咗件事，先再出嚟 thank me 都未遲喇喂！</strong></p><h3><strong>┗━━━━━━━━━━━━━━━━━━━━━━━━━┛</strong></h3><p>聽日咪又係大大力咁譴責遊行示威人士令進一步推香港去死。嗱，都幫你諗埋啦：</p><p>「示威者癱瘓九龍東　港鐵被迫停駛　商戶頻呼冤」<br class="smart">「暴徒衝擊港鐵　無辜職員被打鬧感受屈　淚滿面」<br class="smart">「市民促立刻停止暴力　免港經濟無止境下滑」<br class="smart">「⋯⋯」</p><p>哎唷喂呀，做大事唔好似足阿婆屙尿咁樣好冇，直接戒鹽吧啦，健康啲㖭。無車無人，清靜和諧零污染，大家又唔使無啦啦賞花杏仁露，咪幾好。</p><figure class="image"><img src="https://imagedelivery.net/kDRCweMmqLnTPNlbum-pYA/prod/embed/cb33efc5-ffe9-4000-8839-993910332311.png/public" referrerpolicy="no-referrer"><figcaption></figcaption></figure><p>講到自己有幾咁配合警方行動，齋吹邊個唔曉？咦，咪住，次序應該係，<strong>有要求，先至會有後來嘅配合</strong>。即係港鐵公司以外嘅唔知邊位以組織或個人身分，曾經向港鐵發出過相關嘅要求啦？封晒啲大站，即係預計會有大規模衝突／暴動，即係好大機會發生傷亡事故？我堅係想了解一下用乜嘢準測嚟做呢個決定。</p><p>要市民同各行各業一齊配合，但係畀得一個鐘頭嘅事前通知？一粒鐘極其量只得六十分鐘，唔多夠時間畀所有返工返學買餸送信睇病嘅市民做準備。再者，要為配合而準備啲乜嘢呀？一九九九。</p><h3><strong>┏━━━━━━━━━━━━━━━━━━━━┓</strong></h3><p><strong>　元朗警局去元朗市中心，閒閒地都半粒鐘啦係咪先。</strong></p><h3><strong>┗━━━━━━━━━━━━━━━━━━━━┛</strong></h3><p>如果無人刻意造亂，遊行最終係和平地完結的話，今日呢個特別安排影響到嘅市民同商戶，係咪可以向邊個單位索償？</p><p><strong>點解有啲事喺發生之前，就實有預言家跳出嚟發表預兆偉論，然後有關當局就落定閘放定狗？而又有啲事情，就賊過再推兩推都唔肯興兵嘅？</strong></p><p>外國朋友話香港人嘅廣東話好艱深。我想同佢講，唔單止學習難，有時喺應用上，連 native speaker 都未必捉摸到。</p><figure class="image"><img src="https://imagedelivery.net/kDRCweMmqLnTPNlbum-pYA/prod/embed/7b8ada92-399f-4bbe-87dd-885edc32d17c.jpeg/public" referrerpolicy="no-referrer"><figcaption>擷圖自網絡。香港港鐵為對市民遊行作出的相應措施。2019/8/24 。</figcaption></figure><figure class="image"><img src="https://imagedelivery.net/kDRCweMmqLnTPNlbum-pYA/prod/embed/37f0aa84-f219-458c-9816-4292ac2deb28.png/public" referrerpolicy="no-referrer"><figcaption></figcaption></figure><p></p>
