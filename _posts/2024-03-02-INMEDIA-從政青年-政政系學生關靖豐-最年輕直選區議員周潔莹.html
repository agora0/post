---
layout: post
title: "【從政青年】政政系學生關靖豐／最年輕直選區議員周潔莹"
date: 2024-03-02 11:00:27.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90%E5%BE%9E%E6%94%BF%E9%9D%92%E5%B9%B4%E3%80%91%E6%94%BF%E6%94%BF%E7%B3%BB%E5%AD%B8%E7%94%9F%E9%97%9C%E9%9D%96%E8%B1%90%EF%BC%8F%E6%9C%80%E5%B9%B4%E8%BC%95%E7%9B%B4%E9%81%B8%E5%8D%80%E8%AD%B0%E5%93%A1%E5%91%A8%E6%BD%94%E8%8E%B9
categories: inmedia
tags: blog
author: 獨媒報導
---

<img src="https://www.inmediahk.net/files/column_images/newnewdontdelete_936.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>隨著國安法及23條等多條惡法立法，不少政黨及公民組織相繼解散，在「愛國者治港」的環境下，議會清一色建制派，加上逾50年歷史的中文大學政治與行政學系落實重組方案，以往為本港培育出不少政治人才的政政系即將面臨殺系。本港政治空間愈收愈窄，不論在社會環境或學術上，似乎都對新一代有志從政的青年構成重重障礙。《獨媒》訪問兩位同樣有志從政，但政治立場截然不同的香港青年，了解他們如何適應2024年下的新香港，探問在香港談政治理想是否已不再可能？</p>
<p>「我地一陣喺民女等啦」，身穿白色T恤及淺啡色扯布褲、手持梁莉姿小說《明睸如是》的關靖豐坐在本該屬於「民主女神像」的位置前，與記者相約在大學站A出口空地。在中大校園一隅的長櫈上，這位「山城」少年隨手拾起地上的小石頭，把它握在手上，然後述說他的故事⋯⋯</p>
<p><a data-flickr-embed="true" href="https://www.flickr.com/gp/inmediahk/T5N90u1n2E" title="關靖豐"><img src="https://live.staticflickr.com/65535/53553058298_2c1cc16a5a_z.jpg" alt="關靖豐" /></a><br /><em>中大政政系四年級生關靖豐</em></p>
<p><strong>「00後」對從政的新詮釋：保住公民社會</strong></p>
<p>中大政政系四年級生關靖豐對「從政」一詞有著與以往不同的詮譯，他稱「19年之後對從政諗法都唔會係傳統sense嘅從政，而係持續關心政治，同埋想嘗試做啲改變，或者唔好講做啲改變咁大野心，都最少想保住公民社會某啲土壤。」</p>
<p>關靖豐認為現時從政階梯斷裂，有志從政的青年難以覓得身位。他舉例指，「以前可以做選舉助理，跟住做議助，有機會又如果你想嘅話，可以做區議員、立法會議員。」他稱「但其實自從19年之後大家對呢一方面都知係冇希望，DQ又好，辭職又好，甚至可能被捕，仲拋緊（還柙）咁樣。」</p>
<p>他坦言，現時香港公民社會難以再塑造如前「賢學思政」召集人王逸戰及秘書長陳枳森的政治人物，因為較少人有足夠的資源、魅力、能力，以及承擔風險的勇氣，以公開身份發聲。</p>
<p><a data-flickr-embed="true" href="https://www.flickr.com/gp/inmediahk/XQ9ospW04B" title="R0003921"><img src="https://live.staticflickr.com/65535/53552861116_2a17ecdc9d_z.jpg" alt="R0003921" /></a></p>
<p><strong>關靖豐稱看到不公義袖手旁觀更磨蝕人心 相信仍有空間「從政」</strong></p>
<p>不過，關靖豐認為即使政治環境如此，亦絕對不代表香港人沒有方法在政治方面「做啲嘢」，除政制上充滿不義外，生活上許多細節都充滿著不義。他舉例，可運用學術研究能力，如「本土研究社」關注土地正義，或者不少社交媒體專頁關注性別權益等。</p>
<p>關靖豐指，自己亦關注囚權議題，不時會寫信及探訪囚友，他解釋在囚支援工作，形容監獄是社會暗角，「一個監獄有幾咁野橫，個社會就幾咁野橫」。他認為，要令社會廣泛大眾知道這回事，稱「呢啲土壤好多人都守護緊，佢哋未必係從政in traditional sense，但佢哋係從事緊政治嘅事，佢哋的確令某啲嘢變得公開，俾大家知道講土地、性別、囚權，唔係一樣要好隱匿嘅事。」</p>
<p>關靖豐所涉的範疇眾多，包括囚權、政政合併及油旺重建等，記者問他在從事相關工作時，會否感累？他聞言，先是一笑，謙稱自覺不是做得很多，稱「當然體力消耗係會有，但我覺得心力係完全有 。」他認為比起身兼多職，看到不公義而袖手旁觀的狀態更磨蝕人心，叫人稱累，「你覺得世界好撚仆街，有啲手足佢嘅日子好難捱，但你乜都唔做，我覺得嗰種磨蝕會更加攰。」</p>
<p><a data-flickr-embed="true" href="https://www.flickr.com/gp/inmediahk/AYqT28i8UX" title="無標題"><img src="https://live.staticflickr.com/65535/53369498782_f128988bde_z.jpg" alt="無標題" /></a><br /><em><a href="https://www.inmediahk.net/node/%E6%94%BF%E7%B6%93/%E4%B8%AD%E5%A4%A7%E6%94%BF%E6%94%BF%E7%B3%BB%E6%93%AC%E3%80%8C%E9%87%8D%E7%B5%84%E3%80%8D%E6%AE%BA%E7%B3%BB%C2%A0-%E9%97%9C%E6%B3%A8%E7%B5%84%E4%BF%83%E6%9A%AB%E7%B7%A9%E8%AD%B0%E6%A1%88%E3%80%81%E5%BB%B6%E9%95%B7%E8%AB%AE%E8%A9%A2">關靖豐（右二）曾以「政政合併關注組」成員身份受訪，回應中大政治與行政學系擬「重組」一事。</a>（資料圖片）</em></p>
<p><strong>沒有參與23條諮詢 </strong></p>
<p>23條公眾諮詢期直至本月28日完結，政府未有公佈23條公眾諮詢公眾的參與數字。關靖豐表示沒有參與23條公眾諮詢，自《港區國安法》實施已有四年，其實「架步熟晒」，而且有感這場公共諮詢只是假象、「走過場」，稱「大家都唔會擺心力喺呢度」，「做咗港豬嘅，公眾諮詢唔關佢事，會被23條所target或者威脅到嘅人，我諗大家會更加將精力擺去點樣謹慎去生存，多過去奢求或者幻想政府會聽到從善如流。」</p>
<p>關靖豐續指，政政系內對23條討論氣氛並不強烈，指謹於諮詢文件當日有和同事研究條文內容，舉例指「隱匿叛國罪」相當於台灣戒嚴時期的「檢舉共匪，人人有責」，又對「非法操練罪」感驚奇，稱「政權覺得香港人係會境外團練㗎喎」，不過他並不擔心自己會中招，笑稱「咁你睇我咁瘦，一睇就知我冇操練啦。」</p>
<p>關靖豐於去年被控刑毀，23條立法後，刑毀有機會以「破壞活動罪」提告，會否繼續以同樣方式表達意見？關指，23條後刑毀面對更重的刑罰，擔心自己無法照顧應該需要照顧的人，認為現階段不會再隨便刑毀，但他強調當時的行為仍然正直，至今無悔。</p>
<p><a data-flickr-embed="true" href="https://www.flickr.com/gp/inmediahk/q995r4r73d" title="關靖豐"><img src="https://live.staticflickr.com/65535/53552861131_6ff642cb41_z.jpg" alt="關靖豐" /></a></p>
<p><strong>學習與恐懼共存</strong></p>
<p>關靖豐認為，23條立法沒有對他構成新的恐懼，稱「而如果恐懼係有嘅話，咁呢個恐懼本來就存在，而我諗好多人都已經學識點樣同恐懼共存。」</p>
<p>被問到該如何與恐懼共存，關靖豐抬頭凝視遠方，停頓十數秒，逐開口稱「我諗做在囚支援嘅時候，會見到一啲前輩點樣去衡量風險。」他又指「當你持續關注時事，你唔係見到一個人被人拉，或者諗好慘好嬲，而係諗點解政權會盯上呢個人呢？呢啲嘢其實你不斷思考嘅時候，你會開始摸索到嗰種思路。」</p>
<p>23條立法後仍可堅持「真嘢唔怕講」？關靖豐稱「首先我唔可以講大話」，但若提及某些字眼，需要付上代價，就要思考是否值得，可否為香港帶來改變。他續稱「可能你好威咁講完一啲字之後，好多人讚賞你『真係好叻呀，好勇氣』，但香港冇改變到，咁樣我覺得係唔值得㗎喎。」</p>
<p>關靖豐指，當社會愈趨威權時，要更熟識應對這些風險，「點樣去唔好招惹風險嘅同時，去做到你想做嘅嘢，咁呢啲係一種持續嘅操練同學習嚟。」故此他認為，當社會無法再容納真話時，就要平衡風險「如果你講唔到嘅，就唔好出聲囉，你去諗辦法唔出聲，但係將佢（想法）變成真。」</p>
<p><a data-flickr-embed="true" href="https://www.flickr.com/gp/inmediahk/60v0ct39Ny" title="R0003954"><img src="https://live.staticflickr.com/65535/53553307560_418cc4d0bc_z.jpg" alt="R0003954" /></a></p>
<p><strong>我對香港前途想像是▢▢▢▢</strong></p>
<p>隨著完善選舉制度及完成23條立法，「由治及興」的香港社會走完維護國家安全的「最後一里路」。關靖豐預計，政府未來或會減少推行相關法律，但亦不代表社會變得較自由。關靖豐認為香港人需要等待，但仍然要持續發聲，「有時過於靜默就喺等待中窒息」，「如果我哋唔出聲咗30年，冇人可以話得埋30年後，有人搣咗我哋口上面嗰膠紙嘅時候，我哋仲識得講嘢。」</p>
<p>他又以年頭逝世的民進黨前主席施明德為例，從閱讀他的傳記得知，台灣戒嚴時期施面對長達11個月的單獨囚禁，每日要靠朗讀書籍訓練說話，否則「佢出番嚟真係會唔識得講嘢，佢條脷係唔識郁㗎真係。」</p>
<p>香港政治空間愈收愈窄，前路困難重重，會否夠膽想像香港前途？關靖豐思考片刻，回應道「我覺得我需要敢膽想像香港未來」，「如果我唔敢想像香港未來嘅話，我唔會敢於喺當下接受無了期嘅等待。」他補充，此等想像並非一片天真，當中需要持續審時度勢，保持初心同時力求進步。記者追問，關想像香港前途的具體方向，他道出了不可言喻的那四個字。</p>
<p>訪問結束後，關靖豐著記者小心處理在囚支援內容，因擔心暴露資訊太多，連累牆內「手足」。他帶記者走過中大校園內的抗爭遺跡，站在斑駁的石牆前逐一介紹，途中巧遇「新亞狗」，懷著年少壯志的他，思想卻比許多在位者成熟。</p>
<p><a data-flickr-embed="true" href="https://www.flickr.com/gp/inmediahk/Gh15bi3628" title="R0003899"><img src="https://live.staticflickr.com/65535/53553198369_b574a77c75_z.jpg" alt="R0003899" /></a><br /><em>工聯會葵涌東直選區議員周潔莹</em></p>
<p>隨著國安法及23條等多條惡法立法，不少政黨及公民組織相繼解散，在「愛國者治港」的環境下，議會清一色建制派，政制局長曾國衞指議員政治光譜「既要清一色，又要五光十色」，然而完善選舉制度後，參加區選要先取得三會提名等，一系列新措施會否對有志從政的香港青年造成掣肘？《獨媒》訪問兩位同樣有志從政，但政治立場截然不同的香港青年，了解他們如何適應2024年下的新香港，探問在香港談政治理想是否已不再可能？</p>
<p>現年25歲的工聯會葵涌東直選區議員周潔莹，從政8年生涯由17歲開始，她先後於李鄭屋居民協會擔任義工、其後於經民聯前區議員陳鏡秋深水埗選區任職社區幹事、於2018年「311立法會補選」擔任鄭泳舜選舉助理，2019年亦出席國歌法公聽會表態支持及撐警集會，其後經立法會議員陳穎欣介紹加入工聯會，做陳穎欣議員助理，2023年區選更代表工聯會出戰葵涌東直選獲勝。</p>
<p>由於新議辦仍在裝修，周潔莹暫時借用陳穎欣石籬石安樓辦事處，《獨媒》記者周一（26日）中午到訪，200多呎的辦事處，不時有街坊到訪及電話鈴聲，頗為嘈雜。周潔莹身穿粉紅色西裝外套，一頭啡金色長髪，略施脂粉，訪問時略顯緊張，多次向記者表示自己初癒新冠，頭腦未算清醒，記者提議她「唔緊要，你可以慢慢講」，外表斯文的她，說起話來有幾分大情大性，不時以笑作開首回應記者提問。</p>
<p><a data-flickr-embed="true" href="https://www.flickr.com/gp/inmediahk/6Vo6Zc22Gr" title="無標題"><img src="https://live.staticflickr.com/65535/53262734039_2de7a1be68_z.jpg" alt="無標題" /></a><br /><em>2023年10月，周潔莹（右三）與其他工聯會的區議會參選者一起見記者。（資料圖片）</em></p>
<p><strong>稱委任「完全係賭」 否認已鋪好從政階梯</strong></p>
<p>被問到如何定義從政，周潔莹思索一會，指「其實我唔覺得我係從政8年，因為我以前只不過係一個做服務嘅小妹妹」，「但後來可能真係成為咗議員或者論政，先至為之從政，即係真係公開去講一啲議題。」</p>
<p>至於為何會選擇加入工聯會，形象較「老牌」的政黨？周潔莹解釋指，工聯會「旗旘鮮明」，為基層、為打工仔，自言自己亦出身基層家庭，家住新界西南的公共屋邨，她認為與工聯會服務基層作為切入點，「其實都好合適。」</p>
<p>記者問到，對周來說，是否經舖好從政階梯？周潔莹回應「唔係囉，完全唔係」，指「我細嗰時冇特別諗話要做區議員呢一樣嘢，只不過係覺得有個機會去做吓服務都幾開心，咪落去做，做社區主任」，指自己2019年後除「做區」外，亦有於網上拍片，在網媒「屈機TV」擔任「屈姬主播」，亦有嘗試應徵非政府組織，可惜面試後不獲聘請，她形容「嗰陣時條路都好闊、好多選擇」，指中間有許多探索的過程，只是外人沒有留意到，「不過依家你哋（外人）睇到我又做咗區議員，先覺得嘩好似一路走嚟都係咁樣。」</p>
<p>被問到為何挑戰直選，而不嘗試游說政黨向政府推薦自己成為委任區議員？周潔莹指「我完全冇諗過呢樣嘢，直選其實係我覺得我都比較年輕，不如嘗試吓」，又指「委任你都唔知自己係咪一定得」，「完全係賭你交咗（推薦委任名單）上去之後」，「但係直選你把握係自己度，即係你努力做幾多你就有幾多票，選番嚟你有數計」，「所以我都係交番俾我摸得到睇得見嘅選民去做決定，會更加好。」</p>
<p>記者追問會否可以預想未來從政生涯發展，周笑指亦有好多人詢問她會否出選立法會，她稱「邊有諗咁遠，我先當選咗兩個月，我嗰區我都未做好，依家叫做我哋新嘅選舉制嘅第一屆，好多嘢大家都仲喺一個探索階段，講緊我哋作為直選區議員10個區，我哋係非常之難去每一個區都做得好好。」</p>
<p><a data-flickr-embed="true" href="https://www.flickr.com/gp/inmediahk/D68XV0wp28" title="R0003958"><img src="https://live.staticflickr.com/65535/53552860936_cac8bc9916_z.jpg" alt="R0003958" /></a></p>
<p><strong>最感謝「大師姐」陳穎欣 不認為「根正苗紅、見風轉舵」為從政優勢</strong></p>
<p>被問到從政8年以來，沒有沒特別想感謝的貴人？周潔莹亦不忘賣口乖，指最想多謝立法會議員陳穎欣，稱「都當然要多謝佢啦，係佢邀請我入工聯會㗎嘛，亦都係佢俾機會我去學習，去做更加多」，指遇到問題很多時都會向陳求助，她都會解答，形容陳穎欣是「大師姐」。</p>
<p>記者問到周對陳穎欣的形容，似乎有別於陳身為KOL在網絡上拍片評論時政較「進取」的形象，周補充指「我私下認識佢咁就都好相處嘅，即係佢係好聰明伶利，佢唔單止聰明，喺佢嘅講述入面表達到出嚟」，「穎欣係口材都好，所以先至會俾人睇到佢係咁嘅形象。」</p>
<p>被問到在「愛國者治港」及「由治及興」的社會下，對有志從政的青年來說，家底不夠「根正苗紅」或不曉「見風轉舵」會否較輸蝕？周聞言笑稱「呢個問題咁搞笑嘅」，「應該唔會掛」，她認為完善選舉制度後更有利年青人從政，認為政府制定《青年發展藍圖，亦有不同途徑讓年青人加入政府，包括「青年委員自薦計劃」及「連青人網絡」，形容這些都是任何人都可以去登記參與，去議政論政的平台。她稱「咁其實只要你有志服務嘅心，人哋又睇得到，你就可以加入到，咁我相信同其他嘢唔係太大關係。」</p>
<p><a data-flickr-embed="true" href="https://www.flickr.com/gp/inmediahk/B59tN7721q" title="無標題"><img src="https://live.staticflickr.com/65535/52575240929_85f2e042a5_z.jpg" alt="無標題" /></a><br /><em>2022年12月，民青局《青年發展藍圖》記者會。（資料圖片）</em></p>
<p><strong>未有為23條擺街站向市民解說 拒向政府反映網民意見</strong></p>
<p>23條公眾諮詢期直至本月28日完結，被問到作為區議員，如何配合政府向市民做好23條解說工作？周潔莹思索片刻，向記者表示需要「諗一諗」，又翻查日程表，指暫時未有擺街站向市民解說23條，解釋稱「因為前排區議會同政府了解23條比較多啲，但係我冇特別去落區搞一啲大會去搞呢件事」，「冇特登去做街站，去『打鑼打鼓』，『喂，23條吖！』」估計現時立法工作仍在進行中，未到區議員需要大規模解說的時間。</p>
<p>中共中央港澳辦、國務院港澳辦主任夏寶龍多次強調，今屆區議會要做好「上情下達、下情上報」工作，記者問周有沒有信心可以向政府反映市民對23條憂慮，周潔莹回應稱，「好老實我哋接觸開嘅街坊，佢哋陣營上比較偏向愛國呢一邊嘅話，都會支持23條比較多」。記者追問，網上留言，例如連登，都有不少網民表達憂慮，會否向政府反映網民意見？她笑言沒有看連登，稱「唔會反映啲（網上）留言俾政府聽㗎喎」，但指「呢區有街坊同我反映，我會反映嘅。」</p>
<p>周潔莹表示，她亦有出席政府舉辦的23條區議員公眾諮詢會，不過就未有在會上發言。她亦支持23條立法，認為23條立法後，「可以防止到個社會再次出現一啲真係好暴力好煽動嘅情況再次出現」，又指「社會係有唔同政見，係知道嘅，但如果個社會變成一個恐怖，或者某一方啲人係咁恐懼嘅話，或者出現好多暴力行為嘅時候，就唔係咁好。」</p>
<p><a data-flickr-embed="true" href="https://www.flickr.com/gp/inmediahk/2z5JA58U82" title="R0003967"><img src="https://live.staticflickr.com/65535/53552005317_c8b94b39ee_z.jpg" alt="R0003967" /></a></p>
<p><strong>仍然「愛國愛港」 相信社會開始和解 不擔心被陳穎欣追究</strong></p>
<p>被問到政治立場，周潔莹憶述自己2018年幫鄭泳舜助選時接受港台《鏗鏘集》訪問，當時已表明自己「愛國愛港」，至今仍然維持相同看法，認為「咁大個國家，有好多嘢都會值得我哋去學習」，「甚至依家區議會都有一啲培訓課堂，係要了解內地街道辦（街道辦事處），或者係一啲工作組係點樣服務市民。」</p>
<p>她亦表示自己「好鍾意香港」，「都希望繼續說好香港故事，同說好中國故事」，稱「我哋係要愛呢個國家，如果國家都唔安定，香港又唔穩定嘅時候，我哋又點樣安定都自己生活呢，甚至我哋又點樣去提振我哋經濟呢，各方面大家都係相輔相成。」</p>
<p>被問到2019年至今已經5年，認為社會仍然撕裂或是開始和解？周潔莹稱「好撕裂就睇唔到啦，依家係咪？」，「和解我相信係有咁嘅跡象，即係可能大家之間都唔會再去談論太多政治」，「撩交嗌咩，唔好講啦呢啲，係咪？」，「反而可能會回歸番日常，即係回歸番大家點樣去發展」，「或者依家個社會好多都係講緊點樣可以重振個經濟，可能同學之間大家傾計都會話，可能會傾點樣創業，做咩生意，香港發展係點，大灣區發展係點，無論以前係點樣政見，大家都會去番理性討論入面。」</p>
<p>近日陳穎欣拍片稱，民建聯創黨主席、前立法會主席曾鈺成於《明報》撰寫專欄評論23條，形容做法令人「搲頭」，記者最後問到，周接受《獨媒》訪問，會否擔心訪問出街後被「大師姐」陳穎欣追究？周潔莹聞言笑指，「我唔知佢（陳穎欣）鬧唔鬧喎，但就我覺得我冇必要拒絕呱，我都覺得香港都和解緊，同埋我覺得冇咩所謂，咩媒體都好，我哋作為公眾人物都唔應該去避。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
