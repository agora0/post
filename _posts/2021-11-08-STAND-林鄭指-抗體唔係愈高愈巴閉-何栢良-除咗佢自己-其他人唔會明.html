---
layout: post
title: 林鄭指「抗體唔係愈高愈巴閉」　何栢良：「除咗佢自己，其他人唔會明」
date: 2021-11-08 03:36:44.356000000 Z
link: https://www.thestandnews.com/society/ab%E6%9E%97%E9%84%AD%E6%8C%87%E6%8A%97%E9%AB%94%E5%94%94%E4%BF%82%E6%84%88%E9%AB%98%E6%84%88%E5%B7%B4%E9%96%89-%E4%BD%95%E6%A0%A2%E8%89%AF%E9%99%A4%E5%92%97%E4%BD%A2%E8%87%AA%E5%B7%B1%E5%85%B6%E4%BB%96%E4%BA%BA%E5%94%94%E6%9C%83%E6%98%8E
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20211108-09.png"></figure><p>186 萬合資格特定組別人士本周四 (11 日) 起可接種第三劑疫苗。首兩針注射國產科興疫苗的特首林鄭月娥上周四 (4 日) 接受《有線新聞》專訪時，表示自己會繼續打科興，「因為我係第一批打科興嘅，總之打開科興咪繼續打科興囉，而且據我了解，抗體唔係話數字愈高就愈巴閉、夠就得架喇...我上次打完之後完全冇副作用，咁我當然係繼續打科興喇。」</p>

<p>港大感染及傳染病中心總監何栢良今早接受商業電台《在晴朗的一天出發》訪問，表示對林鄭個人意見不作回應，「除咗佢自己，其他人唔會明。」但他補充，抗體與預防感染預防重症有一定關係，國內及海外評估疫苗成效，均以量度抗體作為關鍵指標。</p>

<p><strong>科興替代中和抗體水平不達標</strong></p>

<p>他引述本港研究指出，接種完兩針科興之後，第三針打復必泰疫苗的人士，對抗 Delta 變種病毒的替代中和抗體水平百分百達標；相反如果第三針打科興「就唔穩陣」，頗大比例不達標。因此政府專家小組很清楚建議，接種第三針人士應選擇打復必泰疫苗。</p>

<p>何栢良進一定解釋，預防感染新冠肺炎需要有有足夠抗體，「如果接種完疫苗，你個抗體水平相對來講普普通通咁，預防成效過咗一段時間，可能三、四、五個月就會大幅度下降」。他續說：「抗體梗係越高越好，冇理由越低越好，替代中和抗體水平起碼達到 60% 以上，咁樣先至夠穩陣囉。如果第三針揀科興，部分人係唔達標。」</p>

<p>&nbsp;</p>
