---
layout: post
title: 港隊球員對安達臣或離任感愕然 羅梓駿：唔知邊個帶隊、之後嘅比賽點樣
date: 2024-05-28 14:34:24.000000000 +00:00
link: https://www.inmediahk.net/node/%E9%AB%94%E8%82%B2/%E6%B8%AF%E9%9A%8A%E7%90%83%E5%93%A1%E5%B0%8D%E5%AE%89%E9%81%94%E8%87%A3%E6%88%96%E9%9B%A2%E4%BB%BB%E6%84%9F%E6%84%95%E7%84%B6-%E7%BE%85%E6%A2%93%E9%A7%BF%EF%BC%9A%E5%94%94%E7%9F%A5%E9%82%8A%E5%80%8B%E5%B8%B6%E9%9A%8A%E3%80%81%E4%B9%8B%E5%BE%8C%E5%98%85%E6%AF%94%E8%B3%BD%E9%BB%9E%E6%A8%A3
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240528law.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>足總今晚舉行足球明星選舉頒獎禮，但頒獎禮在有傳港隊主教練安達臣已離任的陰霾下進行。港隊成員羅梓駿向《獨媒》表示，今早得悉消息後，一眾球員和教練心情都有受到影響：「突然收到呢個消息，都有啲愕然，雖然呢場比賽一定會盡力去踢，但自己會有影響，所有嘅部署啊，因為唔知邊個帶隊，之後嘅比賽點樣。」</p>
<p>安達臣今早缺席港隊訓練，由助教盧斯爾督師。足總今午表示，明日將在何文田總部舉行記者會交代詳情。多名本身是港隊成員的球員今晚都有出席頒獎禮，《獨媒》向他們了解對安達臣或會離任的看法。</p>
<p><a data-flickr-embed="true" href="https://www.flickr.com/photos/inmediahk/53405875485/in/album-72177720313457821/" title="DSC_1167-1"><img src="https://live.staticflickr.com/65535/53405875485_cc1671617c_b.jpg" width="1024" alt="DSC_1167-1" /></a><br /><em>羅梓駿（資料圖片）</em></p>
<p>羅梓駿表示對消息感到愕然，指主教練即時離任的情況少見：「教練走喺香港嚟講都好平常，但係走得咁突然，仲要香港隊，仲要6號就主場比賽，仲要唔係友誼賽係外圍賽，都無乜太遇過。琴晚都係估估下，自己都諗住今日練波睇下見唔見到教練。」</p>
<p><a data-flickr-embed="true" href="https://www.flickr.com/gp/inmediahk/Xv80CH805j" title="DSC_0833"><img src="https://live.staticflickr.com/65535/53752830610_dc1ba2636c_b.jpg" width="1024" alt="DSC_0833" /></a></p>
<p><strong>陳俊樂稱突然 承認心情受影響</strong></p>
<p>港隊中場陳俊樂則對《獨媒》，自己在Facebook 看到相關消息，承認心情受到影響：「當然有啲突然，因為係冇講過任何嘢嘅情況。集訓開始之前，教練都有搵我哋，問我哋狀態點，所以都嚟得好突然成件事，等佢交代一切。」</p>
<p>陳俊樂提到，港隊今早操練是由助教帶領，「主教練交帶咗啲訓練比助教帶我哋練」：「都冇辦法嘅，球圈都會係咁，呢啲情況球員都係做好自己，呢啲嘢都係不停會發生。」</p>
<p><a data-flickr-embed="true" href="https://www.flickr.com/gp/inmediahk/928z324V44" title="無標題"><img src="https://live.staticflickr.com/65535/53752432666_8db981f22b_b.jpg" width="1024" alt="無標題" /></a></p>
<p><strong>胡晉銘感意外 承認遺憾盼安達臣有更好發展</strong></p>
<p>另一港隊中場胡晉銘則向《獨媒》稱，同透過媒體才獲悉安達臣或會離任，對消息感到意外：「如果佢有更加好嘅offer，更加好嘅待遇⋯⋯當然佢嘅離開雖然係遺憾，但從佢嘅個人發展都係好positive 嘅嘢。」</p>
<p>不過，胡晉銘表示，今早港隊操練與平日大致相同，個人心情未有受到很大影響：「即係都係第一日返到嚟，同埋我哋比完賽，今日嘅訓練內容大致都係恢復為主。咁可能過埋嗰幾日，睇下係邊知in charge，睇下個體系同安達臣麾下係咪一樣理念，呢啲都要再睇。」</p>
<p>港隊早前已在世界盃外圍賽出局，將在下周四（6日）主場迎戰伊朗，在（11日）作客土庫曼，屆時將完成最後兩輪賽事。</p>
<p>記者：麥馬高、劉苑嫻<br />
攝影：周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
