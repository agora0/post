---
layout: post
title: 綠領行動稱擱置垃圾收費虛耗社會  「睇唔到今次唔做，有冇機會翻身」
date: 2024-04-08 08:13:29.000000000 +00:00
link: https://www.inmediahk.net/node/%E6%94%BF%E7%B6%93/%E7%B6%A0%E9%A0%98%E8%A1%8C%E5%8B%95%E7%A8%B1%E6%93%B1%E7%BD%AE%E5%9E%83%E5%9C%BE%E6%94%B6%E8%B2%BB%E8%99%9B%E8%80%97%E7%A4%BE%E6%9C%83-%E3%80%8C%E7%9D%87%E5%94%94%E5%88%B0%E4%BB%8A%E6%AC%A1%E5%94%94%E5%81%9A%EF%BC%8C%E6%9C%89%E5%86%87%E6%A9%9F%E6%9C%83%E7%BF%BB%E8%BA%AB%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202404087.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>垃圾收費「先行先試」推行一星期，雖然有八至九成人有領取免費指定袋，但住宅使用率只有兩成多至五成人使用。<a href="https://www.inmediahk.net/node/%E6%94%BF%E7%B6%93/%E7%9B%A7%E6%96%87%E7%AB%AF%EF%BC%9A%E5%9E%83%E5%9C%BE%E6%94%B6%E8%B2%BB%E7%94%B1%E6%BF%80%E9%80%B2%E5%8F%8D%E5%B0%8D%E6%B4%BE%E6%8F%90%E5%87%BA-%E6%98%AF%E4%B8%80%E9%A0%85%E4%B8%8D%E5%8F%AF%E8%83%BD%E5%AE%8C%E6%88%90%E7%9A%84%E4%BB%BB%E5%8B%99">中國僑聯副主席盧文端今日亦在報章撰文，促擱置垃圾收費，以免耗費社會精力、干擾政府謀發展</a>。綠領行動總幹事何漢威在一個電台節目就指，試行首周有兩至五成人使用指定袋「唔係差」，認為垃圾收費討論10多年，雖然仍有不足，但「應該向前看」， 「就唔係話一見到問題就去縮，就唔係一個解決問題嘅方法」。他又指，「唔發聲嘅市民，其實唔係真係咁反對，認為再延遲或擱置「好虛耗整個社會」，「去到宜家，跟住就唔做，我睇唔到如果今次唔做，有冇機會去翻身」。</p>
<p><a data-flickr-embed="true" href="https://www.flickr.com/gp/inmediahk/aP6c64Z871" title="何漢威"><img src="https://live.staticflickr.com/65535/52658481965_34d6f0cb8d_b.jpg" alt="何漢威" /></a><br /><em>何漢威（資料圖片）</em></p>
<p>原定今年4月實施的垃圾收費，但因惹起社會爭議延遲至8月1日實施，上周一（1日）在14個試點實行「先行先試」作試驗。試驗計劃推行一星期，環保署指所有試點處所均有八至九成人願意領取免費指定袋；在使用率方面，院舍、食肆和政府大樓已完全轉用指定袋，商場使用率有七成，但公私營住宅、三無大廈使用率只有兩成至五成不等。環境及生態局局長謝展寰稱，技術問題一定可以解決，但要顧及經濟及社會氣氛，以及參與者感受，再部署一下行動。</p>
<p><strong>稱有兩至五成人使用指定垃圾袋「唔係差」</strong></p>
<p>何漢威今早接受商台節目《在晴朗的一天出發》訪問，認為「先行先試」首周有兩至五成人使用指定垃圾袋「數字係好」，相對綠領行動去年在一橦住宅試行垃圾收費計劃，一個月只有10%至11%人使用指定垃圾袋，加上「先行先試」沒有法例依據，市民自願參與，「如我哋都發晒力咁去做，都係得10%，仲要係整整四個禮拜一個月嘅數字，如果政府今次有兩成多五成嘅人使用，咁我就覺得唔係差」。</p>
<p>至於有八至九成人取指定袋，但使用人數只有兩至五成如何解釋？何漢威認為，只是市民忘記使用，觀望三至四星期才能看到實際參與率。何漢威稱，雖然政府現時「大鑼大鼓」宣傳，但認為「唔發聲嘅市民，其實唔係真係咁反對，唔係真係咁難去做㗎喎」。</p>
<p><a data-flickr-embed="true" href="https://www.flickr.com/gp/inmediahk/6e06w68T89" title="無標題"><img src="https://live.staticflickr.com/65535/53629111950_6cf73448f0_b.jpg" alt="無標題" /></a></p>
<p><strong>市民自覺使用廚餘回收機 「佢哋係ready㗎喎」</strong></p>
<p>對於有意見指香港經濟未如期復常，推垃圾收費加重市民負擔。何漢威表示，根據預算三至四人家庭一個月需要花費約30元購買指定袋，如市民把廚餘回收，有助減少三分一垃圾，省下10多元膠袋費，如再減廢便能省更多錢，同時政府將會向低收入人士及公屋住戶派6個月指定袋，認為未來一段時間不會為市民帶來經濟負擔。至於食肆，他認為影響較大，建議政府為飲食業界提出減排污費得寛免。</p>
<p>被問到垃圾收費是否需要再延遲。何漢威認為，垃圾收費討論10多年，雖然政府有很多地方仍有不足，但「事情應該向前看」，在回收的大趨勢下，「未來個時間，社會應該向前看，點樣去做好一啲事，就唔係話一見到問題就去縮，就唔係一個解決問題嘅方法」。</p>
<p><a data-flickr-embed="true" href="https://www.flickr.com/gp/inmediahk/n1s29H5b5C" title="IMG_2339"><img src="https://live.staticflickr.com/65535/53627935082_7bfffab901_b.jpg" alt="IMG_2339" /></a></p>
<p>他稱，如政府在「先行先試」後推遲或擱置垃圾收費，將會「好虛耗整個社會」，「去到宜家，跟住就唔做，我睇唔到如果今次唔做，有冇機會去翻身」。他指，以往推行回收都很困難，但在過去數月，政府沒有大力宣傳下增設廚餘回收機，市民會自覺去使用，反映市民「唔係諗到唔係唔得，佢哋係ready㗎喎」。</p>
<p>中國僑聯副主席盧文端今日在《明報》撰文，指政策由當年激進反對派提出，「從一開始就是一項不可能完成的任務」，「先行先試」「亂象」反映香港「遠遠無做好垃圾收費必需的垃圾分類和回收等配套措施」，他稱，《基本法》第23條立法完成後，應將工作重點轉移到謀發展，不能任由垃圾收費「耗費社會精力、干擾政府聚精會神謀發展」，又稱「相信也不是中央希望見到的局面」、「不符合中央的希望和要求」。</p>
</div></div></div>
