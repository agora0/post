---
layout: post
title: 原來林大輝是識入波的
date: 2021-07-27 01:58:57.641000000 Z
link: https://www.thestandnews.com/personal/%E5%8E%9F%E4%BE%86%E6%9E%97%E5%A4%A7%E8%BC%9D%E6%98%AF%E8%AD%98%E5%85%A5%E6%B3%A2%E7%9A%84
categories: stand
tags: blog
author: 葉朗程
---

<figure><img src="https://images.weserv.nl/?url=assets.thestandnews.com/media/photos/20210726-14_rh0ESBN.png"></figure><p>其實一向都很抗拒跟不是太熟的人在同一個 whatsapp 群組內，但有時確是避無可避。</p>

<p dir="auto">一直有個 group chat，是因為曾經定時在週末踢波而開的，裏面有我的朋友，更多是朋友的朋友。</p>

<p dir="auto">去到我們這個年紀，有技術都未必有力氣了，唯獨是這位黃大仙美斯例外。</p>

<p dir="auto">又跑得又好波，同呢位黃大仙美斯一隊實贏，而這個人也是林大輝足球隊的成員之一。</p>

<p dir="auto">係咪未聽過乜嘢係林大輝足球隊呢？</p>

<p dir="auto">相傳，有一班好波之人經常跟林大輝踢波，而這班人的主要工作不是扭不是傳不是射，而是擦鞋。</p>

<p dir="auto">「林生好波！」</p>

<p dir="auto">「林生勁抽！」</p>

<p dir="auto">「嘩林生呢下拗腰都射到，可唔可以教下我哋？」</p>

<p dir="auto">唔講你唔知，講咗你都未必信，原來林大輝是識入波的。</p>

<p dir="auto">點解咁勁呢？就係好多好似黃大仙美斯呢啲人，一個扭六個，扭過埋守門員之後，就交畀企喺空門前面嘅林大輝，殘廢都識入。</p>

<p dir="auto">「林生好波！」</p>

<p dir="auto">張家朗奪金，林大輝揼心，個個喺 group chat 串爆大龜，而喺呢個時候，黃大仙美斯竟然忍唔住爆炸。</p>

<p dir="auto">「你哋夠喇！林生邊有走數啫。」</p>

<p dir="auto">然後有人用笑到喊個 emoji 問：「咁都唔係走數？」</p>

<p dir="auto">「林生都畀咗二百五十萬出嚟啦，呢個價錢，喺柬埔寨買到十間呀！」</p>

<p dir="auto">你啱。</p>

<p dir="auto">又要幫林生餵波，又要幫林生解圍，層樓應該畀你。</p>

<p dir="auto">作者 <a href="https://www.facebook.com/marcusyiphk/posts/4363923973665870?notif_id=1627350521915573&amp;notif_t=page_highlights&amp;ref=notif">Facebook</a></p>

<p dir="auto">(標題為編輯所擬)</p>
