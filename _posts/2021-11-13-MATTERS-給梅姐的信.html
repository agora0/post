---
layout: post
title: 給梅姐的信
date: 2021-11-13 16:26:56.000000000 +00:00
link: https://matters.news/@Mankiyip/%E7%B5%A6%E6%A2%85%E5%A7%90%E7%9A%84%E4%BF%A1-bafyreidd3soakjypcajqq3axbv3r3jruqcwcxcppemddhrvk2235djaisa
categories: matters
tags: blog
author: 薯仔
---

<p>梅姐，</p><p>唔係你嘅忠粉，但係你嘅歌總交織係我成長嘅某啲片段。 入場睇你嘅故事，既係悼念你，亦係悼念逝去嘅我所熟悉的香港。</p><p>電影冇乜故事性，平鋪咁講你由新秀攞獎到癌症逝世， 即使著意講你同劉培基同哥哥 Leslie 嘅友情，其實都好表面化。 偏偏我又好似好多港人咁，忍唔住流出眼淚， 你嘅故仔反映咗香港嗰個騰飛嘅年代。</p><p>你讀書唔多，但係你好努力咁學習唔同語文嘅歌曲。嗰幕你以新人代替盛名嘅 Johnny Ip 落夜總會唱，知道觀眾好鼓躁，你問咗侍應有乜客人，然後唱咗廣東歌、國語歌同日本歌。我覺得好香港，冇乜資源，但眼光睇準世界。</p><p>故仔有講你姐姐，但係冇講到梅媽媽同埋你阿哥，或者係有避忌，有點可惜，否則更能反映你嘅性格與擔當。</p><p>當然更多人批評消失咗嘅六四、民主歌聲獻中華同埋何韻詩，其實咁又突出咗香港依家嘅荒謬。 冇人敢肯定你若在生會支持雨傘、支持反送中，但我信你會支持年輕人！</p><p>你同 Leslie 都係2003年走，嗰年真係香港嘅一個大轉折。經歷 SARS，然後五十萬人上街反23條，老懵董下台好似話畀我哋聽上街有用、爭取民主自由有望，但嗰年開始又係更多香港人眼光只係睇住北水，然後歷史由香港人華東振災、到國內辦學，扭曲為大陸幫香港人對抗疫症、振興經濟。</p><p>依家香港人活係武肺陰影下，百萬人上街只換嚟宇宙無敵大法，機場晚晚上演生離死别，我哋似乎只能懷緬你活著嘅年代。</p><p>唔想太灰，學余英時咁，但願香港人去到邊，邊度就係香港，香港精神不死！梅姐你永遠係香港人嘅女兒，又係香港精神嘅象徵。</p><p>一個電影觀眾</p><p><br></p><figure class="image"><img src="https://assets.matters.news/embed/2317085c-5430-4265-ab84-c661622c7678.jpeg" data-asset-id="2317085c-5430-4265-ab84-c661622c7678" referrerpolicy="no-referrer"><figcaption><span></span></figcaption></figure><p><br></p>
