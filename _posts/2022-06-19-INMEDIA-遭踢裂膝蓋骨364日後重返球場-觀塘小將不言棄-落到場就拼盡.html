---
layout: post
title: 遭踢裂膝蓋骨364日後重返球場 觀塘小將不言棄：落到場就拼盡
date: 2022-06-19 17:43:10.000000000 +00:00
link: https://www.inmediahk.net/node/%E9%AB%94%E8%82%B2/%E9%81%AD%E8%B8%A2%E8%A3%82%E8%86%9D%E8%93%8B%E9%AA%A8364%E6%97%A5%E5%BE%8C%E9%87%8D%E8%BF%94%E7%90%83%E5%A0%B4-%E8%A7%80%E5%A1%98%E5%B0%8F%E5%B0%87%E4%B8%8D%E8%A8%80%E6%A3%84%EF%BC%9A%E8%90%BD%E5%88%B0%E5%A0%B4%E5%B0%B1%E6%8B%BC%E7%9B%A1
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/20220620kt.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>2021年6月20日，港乙球隊觀塘年輕球員<a href="https://www.inmediahk.net/node/%E9%AB%94%E8%82%B2/%E3%80%90%E5%B0%88%E8%A8%AA%E3%80%91%E9%81%AD%E5%89%8D%E6%B8%AF%E8%85%B3%E8%B8%A2%E8%A3%82%E8%86%9D%E8%93%8B%E9%AA%A8%E9%87%8D%E5%82%B7-%E5%B9%B4%E8%BC%95%E7%90%83%E5%93%A1%E5%93%AD%E8%A8%B4%E8%A2%AB%E4%B8%80%E8%88%96%E6%B8%85%E8%A2%8B">劉俊達</a>遭前港腳陳耀麟，踢裂左膝蓋骨斷裂。2022年6月19日，劉俊達憑著毅力，克服傷患重返綠茵賽場，在乙組聯賽盃後備上陣復出。達仔對《獨媒》指復康路程既辛苦又漫長，但為了心愛的足球仍然是值得，「我唔會太擔心，我好熱愛呢項運動，好希望繼續踢落去，無論咩水準，落到去就拼盡自己全力。」</p>
<p>一年前，在受傷一刻，劉俊達看到左膝「凹咗」，要由救護車送院。一年後，他回到同一球場。他姍姍來遲，在球隊賽前會議後才趕至球場，換上13號球衣熱身，記者上前打招呼，他略帶腼腆說：「Hello，多謝你哋呀。」</p>
<p><a data-flickr-embed="true" href="https://www.flickr.com/gp/inmediahk/0B4mXq" title="DSC_6171"><img src="https://live.staticflickr.com/65535/52157405861_d10f7e5c03_z.jpg" width="640" alt="DSC_6171" /></a></p>
<p><strong>復康後重新學行感沮喪  狂健身追進度</strong></p>
<p>25歲的劉俊達正職是教師，隊友都叫他「達仔」，受傷後做手術，更用拐杖行路，養傷一年，膝蓋骨日前才重新接合。達仔受傷後曾接受《獨媒》專訪，記者到醫院<a href="https://www.inmediahk.net/node/%E9%AB%94%E8%82%B2/%E9%81%AD%E8%B8%A2%E8%A3%82%E8%85%B3%E9%AA%A8%E7%90%83%E5%93%A1%E9%81%94%E4%BB%94%E6%89%8B%E8%A1%93%E6%88%90%E5%8A%9F-%E6%8B%92%E7%90%83%E5%9C%88%E7%B1%8C%E6%AC%BE%E5%B9%AB%E5%BF%99%EF%BC%9A%E6%9C%89%E6%9B%B4%E5%A4%9A%E4%BA%BA%E6%9B%B4%E6%9C%89%E9%9C%80%E8%A6%81">探望</a>。接近一年的日子，達仔現時已不用到醫院復診，但仍要恆常重新訓練肌肉。</p>
<p>達仔坦言，康復初期要等骨頭重生，「做唔到太多嘢」，去年10月才正式開始訓練肌肉，形容是「重新學行路」。他指，初期很多以前輕而易舉的動作，例如「踎低起身」都做不到，同時又眼見隊友不斷進步，自己卻只能原地踏步，不免感到沮喪失意。</p>
<p><a data-flickr-embed="true" href="https://www.flickr.com/gp/inmediahk/9R6a0r" title="DSC_6165"><img src="https://live.staticflickr.com/65535/52157893520_33644ecb85_z.jpg" width="640" alt="DSC_6165" /></a></p>
<p><strong>康復期間遇封場 上月始重投球隊訓練</strong></p>
<p>康復期間又撞正政府因疫情而封場，達仔慨嘆不能去草地慢跑，影響了康復進度，要在解封後不斷訓練健身追回失去的時間，「我淨係做隻左腳，迫自己囉。」他指上月已開始重投球隊訓練，一開始不能參與高強度的訓練，只能在場邊作適應訓練，直至近期才開始加入隊操。</p>
<p>雖然達仔可以再落場，但康復之路仍然漫長，現時幾乎要操足六日，但為了心愛的足球，他仍覺值得。他指球隊一周操兩課，其他日子他一放工啃個麵包或朱古力就會到健身室，甚至在練波前自行加操，「始終同職業唔同，我不能夠將所有時間擺晒喺復康上面，都幾攰下。」</p>
<p>他特別感謝隊中的教練郭健男每次陪自己去健身室，以及教練黎柏勇的經常和他傾訴，又感謝球會上下體諒，從未對他有微言。</p>
<p><a data-flickr-embed="true" href="https://www.flickr.com/gp/inmediahk/5YUT45" title="DSC_6174"><img src="https://live.staticflickr.com/65535/52156387802_00608901ef_z.jpg" width="640" alt="DSC_6174" /></a></p>
<p><strong>復出多次成功傳中 憾12碼宴客</strong></p>
<p>在364日後回到足球場，湊巧又是青衣東北公園足球場。觀塘與車路士足球學校（香港）半場踢成0:0，教練多次問後備席的達仔：「熱夠身未？」達仔稱：「㷫烚烚啦。」身旁的隊友亦笑言：「喺邊度跌低，喺邊度起返身！」</p>
<p><a data-flickr-embed="true" href="https://www.flickr.com/gp/inmediahk/r6j039" title="DSC_6218"><img src="https://live.staticflickr.com/65535/52157897485_fc359b3a06_z.jpg" width="640" alt="DSC_6218" /></a></p>
<p>下半場51分鐘，苦候多時的達仔終於上場，司職「老本行」左翼。他絕無怯場，多次與隊友撞牆，更嘗試爆落底線傳中造就隊友，不時大聲鼓勵：「啱啦啱啦，係咁做。」觀塘在81分鐘憑一次角球攻勢頂入成1:0。</p>
<p><a data-flickr-embed="true" href="https://www.flickr.com/gp/inmediahk/NWneZ8" title="DSC_6284"><img src="https://live.staticflickr.com/65535/52157901430_a49f0f5b3c_z.jpg" width="640" alt="DSC_6284" /></a></p>
<p>5分鐘後，達仔策動快攻，皮球輾轉落到黃若飛腳下，在禁區內被守門員撲跌，球證直指12碼。今次到隊友「造就」達仔，點名達仔操刀，可惜射門被撲出，補射亦被擋走，未能錦上添花。人生，始終不掌握較能掌握的多。</p>
<p><a data-flickr-embed="true" href="https://www.flickr.com/gp/inmediahk/MwbTuS" title="DSC_6337"><img src="https://live.staticflickr.com/65535/52157906545_b95dd23875_z.jpg" width="640" alt="DSC_6337" /></a><br /><em>球隊在賽後歡送有隊友將移民</em></p>
<p><strong>重回傷心地 重新站起來</strong></p>
<p>達仔賽後向《獨媒》指，入場後有點緊張，畢竟與平日訓練不同，需要時間適應。他又慨嘆受傷過後始終有影響，例如加速變慢，亦不能再大幅度轉向，有時跑動更會「扯住扯住」。</p>
<p>賽後檢討，他只給自己70分，指養傷期間體重是歷史新高，比賽中明顯體力不足，加上12碼宴客，「想射入到一球，算係一個復出里程碑，但可惜踩落去力量唔夠，結果就射失咗。有啲遺憾，但都開心嘅。」</p>
<p><a data-flickr-embed="true" href="https://www.flickr.com/gp/inmediahk/41q67i" title="DSC_6348"><img src="https://live.staticflickr.com/65535/52157905300_38c3a96e6c_z.jpg" width="640" alt="DSC_6348" /></a></p>
<p>一年過去，達仔重回傷心地，左腳上多了一道疤痕，心頭亦百般滋味，「開頭當然好沮喪，但後尾我學會都要樂觀去面對，與其一路唔開心，不如做返好可以做嘅嘢，俾心機去復康、練波。」試過跌低仍然站得起，「最後踢唔踢得返我都唔知㗎，做咗先再算啦。」達仔道。</p>
<p>記者：麥馬高、周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
