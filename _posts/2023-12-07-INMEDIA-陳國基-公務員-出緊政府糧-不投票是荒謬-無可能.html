---
layout: post
title: 陳國基：公務員「出緊政府糧」 不投票是荒謬、無可能
date: 2023-12-07 10:11:21.000000000 +00:00
link: https://www.inmediahk.net/node/%E6%94%BF%E7%B6%93/%E9%99%B3%E5%9C%8B%E5%9F%BA%EF%BC%9A%E5%85%AC%E5%8B%99%E5%93%A1%E3%80%8C%E5%87%BA%E7%B7%8A%E6%94%BF%E5%BA%9C%E7%B3%A7%E3%80%8D-%E4%B8%8D%E6%8A%95%E7%A5%A8%E6%98%AF%E8%8D%92%E8%AC%AC%E3%80%81%E7%84%A1%E5%8F%AF%E8%83%BD
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202312076.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>區議會選舉將於3日後舉行，政府出盡招數鼓勵市民投票，包括「貼心」安排投票站設「打卡位」供市民拍照，以及向投票市民派心意卡。不過，有公務員團體擔心投票後獲派的心意卡，用來識別及監察未有投票的公務員。政務司司長陳國基在一個電台節目強調，派心意卡的目的是答謝投票市民，不是用來監察公務員，但他指投票是公務員責任，公務員「做緊政府工、出緊政府糧」，做任何事都要支持政府，不投票是荒謬、無可能。</p>
<p><strong>強調心意卡無監察意思</strong></p>
<p>陳國基在新城節目《財知大道》表示，心意卡沒有辯識功能，「你可以借我嗰張嚟用，我可以借你嗰張嚟用」，派心意卡只是希望多謝投票市民和紀念，從來沒有監察公務員的意思。他又指，政府沒有硬性規定已投票的市民一定要在「打卡位」拍照，「佢（市民）鐘意影又得，唔影又得」，「要嚟做一個證明，完全無呢個功能」。他重申投票是公務員的責任，政府不會亦不可能設機制監察，希望市民不要被網上的錯誤信息誤導。</p>
<p>至於公務員是否一定要投票，陳國基就指公務員做任何事都要支持政府，「因為你做緊政府工呀嘛，出緊政府糧呀嘛，咁呢一次係非常之重要嘅一個選舉，咁大家係咪都要去投票支持呢？」，「舉個例子，我哋自己做（政府工）但唔投票，你話係咪好荒謬呢，呢個係無可能」。</p>
<p><strong>市民選出合適區議員 「自然唔會做出破壞國家安全嘅事」</strong></p>
<p>陳國基在節目中重申，不會為投票率設指標，但希望市民踴躍投票，選出合適自己社區的區議員。他指，雖然所有候選人都是愛國愛黨，但關心的議題都不同，如選出來的人未能反映當區市民意願便「對唔到焦」：「老實講，就算投票率低啲，都會選到區議員出嚟，但選出嗰個係咪適合你嗰區，係咪咁有代表性呢，呢個都重要㗎嘛，代表唔到你嗰區個嗰意願，咁咪失咗焦囉」。</p>
<p>陳國基亦主動提到區議會選舉與國家安全有關，「點解呢？因為如果你貼實到市民嘅需要呢，你嗰個政策出嚟市民先會接受到，咁佢接受到自然唔會畀外界誘惑，誤導嘅機會就細啲，安居樂業，覺得喺香港住得舒服，自然唔會做出破壞國家安全嘅事出嚟囉」。</p>
</div></div></div>
