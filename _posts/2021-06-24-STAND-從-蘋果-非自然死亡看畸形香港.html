---
layout: post
title: 從《蘋果》非自然死亡看畸形香港
date: 2021-06-24 06:49:26.000000000 +00:00
link: https://thestandnews.com/politics/%E5%BE%9E-%E8%98%8B%E6%9E%9C-%E9%9D%9E%E8%87%AA%E7%84%B6%E6%AD%BB%E4%BA%A1%E7%9C%8B%E7%95%B8%E5%BD%A2%E9%A6%99%E6%B8%AF/
categories: stand
tags: blog
author: 畢明
---

<img width="600" src="https://images.weserv.nl/?url=cdn.thestandnews.com/media/photos/cache/_PW32515_snd85_600x0.png" /><br /><br /><p>聽講不少人話過，香港如果有日冇咗生果日報，就一天都光晒！</p>
<p>不同年代，不同的人，不同的時勢，不同的想像。</p>
<p>斷估想像唔到今日這種「冇咗」啩。</p>
<p>幾個不同年代的廣告人，講起呢單嘢，不勝欷歔，又覺得古靈精怪。</p>
<p>曾經，有個講法係：「廣告冇落蘋果同壹仔，好似冇出廣告咁！」係咁勁。(好多人憎佢，但又做到 things people love to hate)</p>
<p>曾經，蘋果的 A 疊廣告爭爛門，又貴，但個個客爭住落，多人睇，又多中產眼球，消費力又高，是大銀行、大電訊商、航空公司，必爭之地。高級名牌、又搶 C 疊 (娛樂) 版位，總之，絕對是重要 Print ads 寵兒。後來，當然因各種原因，慢慢被放棄。</p>
<p>被封殺是重點，還有印刷媒體的下坡。</p>
<p>但今次，怎說也不是自然死亡，不是被市場淘汰。</p>
<p>網上好一大片哀愁，因為失去的，是香港擁有同樣信念的人之痛。</p>
<p>幾代廣告人吹吹吓，最奇怪是望望其他「行家」，其他媒體之反應，都幾奇觀。</p>
<p>沒幾多唇亡齒寒、連兔死狐悲也沒有，幸災樂禍卻是有的，更沒幾多敢說出重點。</p>
<p>廣告角度最實際的看破，是咁大個巨人倒下，竟沒幾多生意會落入其他口袋，被乘勢瓜分。負責幫客落廣告的國際 Media 集團話：好多客已經冇落佢哋廣告，所以冇乜影響。</p>
<p>市場的畸形，已畸到你唔信。</p>
<p>#畸形的香港<br/>
#廣告冇影響<br/>
#你話大家支持咗佢幾耐<br/>
#佢哋自己承受咗幾耐<br/>
#幾多又袖手旁觀咗幾耐<br/>
#電子版勁多人睇又有幾多廣告呢<br/>
#有冇邊個得<br/>
#畢明又講吓廣告</p>
<p>作者<a href="https://www.facebook.com/BudmingBudmingBudming/posts/4436248436405635" target="_blank"> Facebook</a><br/>
 </p>
