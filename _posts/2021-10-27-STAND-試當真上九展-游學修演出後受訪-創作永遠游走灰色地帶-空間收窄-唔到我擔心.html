---
layout: post
title: "【試當真上九展】游學修演出後受訪：創作永遠游走灰色地帶　空間收窄「唔到我擔心」"
date: 2021-10-27 06:29:44.599000000 Z
link: https://www.thestandnews.com/culture/%E8%A9%A6%E7%95%B6%E7%9C%9F%E4%B8%8A%E4%B9%9D%E5%B1%95%E6%B8%B8%E5%AD%B8%E4%BF%AE%E6%BC%94%E5%87%BA%E5%BE%8C%E5%8F%97%E8%A8%AA%E5%89%B5%E4%BD%9C%E6%B0%B8%E9%81%A0%E6%B8%B8%E8%B5%B0%E7%81%B0%E8%89%B2%E5%9C%B0%E5%B8%B6-%E7%A9%BA%E9%96%93%E6%94%B6%E7%AA%84%E5%94%94%E5%88%B0%E6%88%91%E6%93%94%E5%BF%83
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/Screenshot_2021-10-27_at_2.26.05_PM.png"></figure><p>YouTube 頻道《試當真》昨日（26 日）在九展舉行「一周年現場版」演出，主腦游學修在演出後稱，期望演出可以體現「可能性」，「呢個可能性係一個真正的勵志，希望俾到一個motivation所有觀眾」。</p>

<p>他表示，團隊 5 人在一年前沒有想過可以舉行演出，但當有人問「搞唔搞show」、一周年正日又有期，「咁試吓囉」。Locker 在旁稱，「勵志到可以拍電影」。</p>

<p>對於創作，游學修形容，「永遠係灰色地帶游走，衝出去又唔好玩，下下喺入面又唔好玩，係要彈出彈入去拿捏」。至於會否擔心香港創作空間收窄，游學修稱「唔到我擔心，我哋做啦」。岑珈其補充，「試啦，試當真，盡力做」。</p>

<p>有份創作《係咁先啦》隱喻移民現象的許賢，台上曾提到自己的姐姐移民，首場發言時更感觸落淚。演出後再被問及移民問題。他坦言，「我都唔知」，「朋友個個走哂，我係咪要走」，但就強調「我幾鍾意住香港」，對香港有留戀。</p>

<p>許賢在演出期間透露，曾因好友移民而哭。他解釋，當時壓力太大，亦聽聞同事或會在幾年內移民，感覺「所有嘢限期都係幾年，覺得呢件事好sad，諗唔通點先可以開心啲，就喊出嚟就開心啲」。他表示，眼見朋友都離開，觸發自己思考移民問題，「朋友個個走哂，我係咪要走」，又笑言「《係咁先啦》首歌寫得真係好」。</p>

<p>不過，被問到對香港有否留戀，他果斷表示「留」，「我幾鍾意住香港」，指以往在法國讀書，店舖在 7 時關門、7 時就尾班車，「而家香港有 N259」。</p>

<p>YouTube 頻道《試當真》昨日（26 日）在九展舉行「一周年現場版」演出，分日夜兩場，兩場均爆滿，共有約 6,000 名觀眾入場。在夜場的感言環節，創辦人之一的游學修表示，《試當真》的出現，「因為我嬲，我唔忿氣」，又說自己「覺得片唔係咁拍，人唔係咁捧，錢唔係咁搵」。他又問現場觀眾，「如果試當真拍電影嘅話，你睇唔睇呀？」獲觀眾以歡呼回應。<a href="https://www.thestandnews.com/culture/%E8%A9%A6%E7%95%B6%E7%9C%9F%E8%A9%A6%E5%88%B0%E4%B8%8A%E4%B9%9D%E5%B1%95-%E5%9B%A0%E5%94%94%E5%BF%BF%E6%B0%A3%E8%80%8C%E7%94%9F%E7%9A%84%E5%89%B5%E4%BD%9C%E9%9D%A9%E5%91%BD-%E8%A8%B1%E8%B3%A2%E6%8B%8D%E7%89%87%E6%98%AF%E8%AE%93%E4%BA%BA%E6%9C%89%E6%B4%BB%E8%91%97%E5%8B%87%E6%B0%A3">（相關報道）</a></p>

<p><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/DxPra8WeOiA" title="YouTube video player" width="560"></iframe></p>
