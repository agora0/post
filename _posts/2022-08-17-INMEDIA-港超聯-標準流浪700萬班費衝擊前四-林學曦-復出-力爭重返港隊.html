---
layout: post
title: "【港超聯】標準流浪700萬班費衝擊前四  林學曦「復出」力爭重返港隊"
date: 2022-08-17 08:38:25.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E6%A8%99%E6%BA%96%E6%B5%81%E6%B5%AA700%E8%90%AC%E7%8F%AD%E8%B2%BB%E8%A1%9D%E6%93%8A%E5%89%8D%E5%9B%9B-%E6%9E%97%E5%AD%B8%E6%9B%A6%E3%80%8C%E5%BE%A9%E5%87%BA%E3%80%8D%E5%8A%9B%E7%88%AD%E9%87%8D%E8%BF%94%E6%B8%AF%E9%9A%8A
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20220817r.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>新一季港超聯下周六開咧，標準流浪今早拜神及見記者，今季班費維持不多於700萬，其中前港隊成員林學曦今季重返流浪，成為焦點之一。林學曦表示，每場均會爭取好表現，協助球隊爭勝，「當然想踢港隊，每一個喺香港踢緊波嘅人，都希望入選香港隊。我希望幫到香港隊入波。」</p>
<p>現年30歲的林學曦去季轉投丙組荃灣，今季崔護重來，與林嘉緯、林遼太及林衍廷將組成「流浪四林」。林學曦表示，早前亦有觀看港隊亞洲盃外圍賽的直播，「都踢得相當好睇，壓迫打法囉。我自己體能弱嘅話，有機會都要加強返。」</p>
<p><strong>林學曦：都係好掛住想落返去球場</strong></p>
<p>曾以22歲之齡外流，效力印尼佩斯查的林學曦，曾被不少教練看好。林學曦表示要加強訓練速度和力量，又提到「喺呢一年裏面，發覺自己都仲想踢，仲想喺一個有競爭底下去踢，希望爭取好成績。」在記者追問下，林學曦有感而發稱，「喺呢個年齡，又未至於要退，又覺得自己有能力喺球隊佔一席位，喺頂級聯賽都可以有好表現。嗯，一嚟小朋友出世，都想試下其他方面嘅嘢，因為當時想法係，唔可以好耐囉運動員。但過咗一年，都係好掛住想落返去球場，所以咪踢返。」</p>
<p>標準流浪總監李輝立透露，林學曦去年離隊搞生意，目前已安定下來，與球隊商量後決定復出，「睇到佢係有能力嘅。乜嘢令到佢出返嚟踢？見到香港隊咁都無一人入到波，試下我出返嚟可唔可以。」</p>
<p><a data-flickr-embed="true" href="https://www.flickr.com/gp/inmediahk/3a05ss3Ag7" title="無標題"><img src="https://live.staticflickr.com/65535/52291983330_2af21fac64_b.jpg" width="1024" alt="無標題" /></a><br /><em>左起：李輝立、莫耀強</em></p>
<p><strong>重返斧山道運動場  李輝立冀發掘更多年輕球員</strong></p>
<p>港超聯今季「復常」增至十隊，加入大埔及深水埗兩支區隊，標準流浪的主場重返斧山道運動場。李輝立表示，今季希望能發掘更多年輕球員，指其他球隊不重視青訓，有球員踢完U18後加盟流浪，目前已有7至8名球員獲合約，「咁多年嚟我哋最重視都係，自己嗰班年青人邊個踢到上嚟。」</p>
<p>李輝立強調，一眾教練均希望衝上前四，期望在首戰硬撼理文後，與其他同級球隊比賽時可以較輕鬆，「理文同傑志就班霸，另外幾隊有機會挑戰到佢哋」，目標在東方龍獅、冠忠南區及和富大埔身上搶分。</p>
<p><a data-flickr-embed="true" href="https://www.flickr.com/gp/inmediahk/1H4JT5R66H" title="無標題"><img src="https://live.staticflickr.com/65535/52291986240_69d0c1b77f_b.jpg" width="1024" alt="無標題" /></a></p>
<p>至於盃賽方面，李輝立指出，標準流浪將在菁英盃派遣更多年輕球員上陣，「銀牌就比賽場數唔夠，加落去，大家都唔係好重視，足總盃就有亞協資格，可能爭持得激烈啲。」對於香港球會或有機會2+1，即最多三支球隊參加亞冠盃，李輝立則稱隨緣，「踢到個名次出嚟，老闆都會支持嘅。」</p>
<p>李輝立又透露，如果足總盃奪冠，會長莫耀強將自掏腰包80萬作奬金。他表示，球隊每年在控制經費上不俗，「年年都唔多咁上下（不多於700萬）。」</p>
<p><a data-flickr-embed="true" href="https://www.flickr.com/gp/inmediahk/YJVbUJ7L2N" title="無標題"><img src="https://live.staticflickr.com/65535/52291495123_2a70d0cc20_b.jpg" width="1024" alt="無標題" /></a><br /><em>賴嘉輝</em></p>
<p><strong>賴嘉輝對球隊陣容感滿意  爭入盃賽決賽</strong></p>
<p>標準流浪今季沿用多名外援，包括祖連奴、費蘭、奧力斯等，並簽入巴西前鋒大衛巴拉，他早前已為球隊在東南海盃上陳，三名小將馬文政、呂卓芹和陳耀祖加盟，同時將球隊U18成員陳冠燊、楊學敏提升至一隊。此外，基藍馬將要停賽六賽，球隊今早宣布簽入巴西中堅賈思浩，曾為巴西U19國家隊成員。</p>
<p><a data-flickr-embed="true" href="https://www.flickr.com/gp/inmediahk/23wB1Y04g1" title="無標題"><img src="https://live.staticflickr.com/65535/52291491721_ddca4b89f8_b.jpg" width="1024" alt="無標題" /></a><br /><em>巴西中堅賈思浩</em></p>
<p>教練賴嘉輝對球隊陣容感滿意，重申球員要習慣贏波，挑戰前四，並嘗試爭取殺入盃賽決賽，「每一季都唔可以原地踏步，每一季慢慢去加強。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
