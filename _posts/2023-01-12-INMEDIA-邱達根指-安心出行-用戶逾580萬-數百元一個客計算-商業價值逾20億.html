---
layout: post
title: 邱達根指「安心出行」用戶逾580萬 數百元一個客計算 商業價值逾20億
date: 2023-01-12 05:54:56.000000000 +00:00
link: https://www.inmediahk.net/node/%E6%94%BF%E7%B6%93/%E9%82%B1%E9%81%94%E6%A0%B9%E6%8C%87%E3%80%8C%E5%AE%89%E5%BF%83%E5%87%BA%E8%A1%8C%E3%80%8D%E7%94%A8%E6%88%B6%E9%80%BE580%E8%90%AC-%E6%95%B8%E7%99%BE%E5%85%83%E4%B8%80%E5%80%8B%E5%AE%A2%E8%A8%88%E7%AE%97-%E5%95%86%E6%A5%AD%E5%83%B9%E5%80%BC%E9%80%BE20%E5%84%84
categories: inmedia
tags: blog
author: 獨媒報導
---

<img src="https://www.inmediahk.net/files/column_images/01121506-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>隨着大部分社交距離措施放寬，「安心出行」手機應用程式日前<a href="https://bit.ly/3WSqPYn">停止運作更新</a>。科技創新界立法會議員邱達根在一個電台節目表示可惜，指「安心出行」用戶逾580萬，以數百元一個客戶計算，商業價值逾20億元。</p>
<p>創新科技及工業局局長孫東<a href="https://bit.ly/3QvXtfS">昨形容</a>，安心出行停運代表「一個時代的結束」。邱達根今早在港台節目稱，對安心出行停運感到可惜，指「安心」為政府歷來最多人下載的手機應用程式，下載次數達900多萬，獨立用戶更逾580萬，為滲透率非常高的手機應用程式。</p>
<p><strong>兩度指可惜  邱達根：真係一個好難得嘅App 嚟</strong></p>
<p>本身是創科投資者的邱達根，在節目中兩次表示可惜：「都唔少啲創業公司呀，我哋覺得有啲後生仔，寫啲App之前喺啲唔同用途度，佢哋嚟攞投資呢，佢有10萬、8萬個download 佢都好開心㗎啦。講緊900幾萬呢，仲要淨係喺香港呢個地方，真係一個好難得嘅一個App 嚟。」</p>
<p>他分析指，安心出行商業價值或高達億20億元，指現時業界會「俾錢買客」，以數百元一名顧客計算：「你計計條數啦，你唔好當900幾萬（下載），你當500幾萬單一用戶，500幾萬乘返幾百蚊一個，隨時App 嘅商業價值都值二、三十億。」</p>
<p><strong>倡加設支付功能  租用運動場所、泊車位</strong></p>
<p>邱達根建議，安心出行可加設支付功能，用作市政管理，包括在運動場所加設智慧門鎖，只要掃描門外二維碼，便可預約租用運動場所，並可以政府停車場租用車位：「每個位收唔同錢都得呀！我個位靚啲，三十蚊個鐘！我角落頭收你廿蚊個鐘！」</p>
<p>至於政府現時的「智方便+」手機應用程式，邱達根則認為，該程式只有數十萬名已登記的用戶，難以追上安心出行的900多萬：「嗰個過程你咪又要洗錢囉，派啲人落街教人哋用，教人哋再下載。無話做唔到嘅，都係嗰句，我覺得嘥同可惜囉。」孫東昨日出席立法會時，曾稱「智方便+」登記用戶逾170萬。</p>
</div></div></div>
