---
layout: post
title: 被批評「掗拃主席」張宇人：公道在人心
date: 2022-09-09 07:52:45.000000000 +00:00
link: https://www.inmediahk.net/node/%E6%94%BF%E7%B6%93/%E8%A2%AB%E6%89%B9%E8%A9%95%E3%80%8C%E6%8E%97%E6%8B%83%E4%B8%BB%E5%B8%AD%E3%80%8D%E5%BC%B5%E5%AE%87%E4%BA%BA%EF%BC%9A%E5%85%AC%E9%81%93%E5%9C%A8%E4%BA%BA%E5%BF%83
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20%201280.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>立法會衞生事務委員會今早爆發罵戰，以<a href="https://www.inmediahk.net/node/%E6%94%BF%E7%B6%93/%E7%94%B0%E5%8C%97%E8%BE%B0%E3%80%8C%E9%A0%98%E7%B4%85%E3%80%8D%E8%A2%AB%E9%80%90%E6%9C%83%E8%AD%B0%E5%BB%B3-%E5%A0%B4%E5%A4%96%E6%80%92%E6%96%A5%E4%B8%BB%E5%B8%AD%E5%BC%B5%E5%AE%87%E4%BA%BA%E6%8E%97%E6%8B%83%EF%BC%9A%E3%80%8C%E6%88%91%E5%BF%8D%E4%BD%A0%E5%A5%BD%E8%80%90%E3%80%8D">田北辰被逐出議事廳告終</a>，成為「完善」選舉制度後，首名被逐的議員。田北辰狠批委員會主席張宇人插咀，「燒晒」他的發言時間，行為「掗拃」。張宇人會後向《獨媒》強調，過去廿年議會經歷，從未遇人投訴他主持會議不公道，就連民主黨前主席劉慧卿都讚他「冇嘢做錯」，認為今次事件「公道在人心」。</p>
<p><a data-flickr-embed="true" href="https://www.flickr.com/gp/inmediahk/2a3642Q883" title="無標題"><img src="https://live.staticflickr.com/65535/52344828799_00d11612b1_b.jpg" width="1024" alt="無標題" /></a><br /><em>張宇人會後向《獨媒》解釋</em></p>
<p><strong>田北辰指忍你好耐 張宇人笑言：都陰公嘅</strong></p>
<p>張宇人回應驅逐田北辰事件，自言跟足《議事規則》辦事，重申「主席有責任話畀議員聽，你係同我講嘢，而唔係同官員直接溝通...官員答問題唔係淨係答畀問問題嗰個聽」，指這是基本議會文化。</p>
<p>田北辰解釋自己會上插話，是要「澄清事實」，張宇人認為田北辰可待局長回應後再作澄清，又提醒每位議員只有5分鐘「連問連答」發言時間，不應花太長時間重覆問題。</p>
<p><a data-flickr-embed="true" href="https://www.flickr.com/gp/inmediahk/6o2s717CF4" title="無標題"><img src="https://live.staticflickr.com/65535/52344672393_138e007078_b.jpg" width="1024" alt="無標題" /></a><br /><em>田北辰在會上與張宇人爆罵戰</em></p>
<p>張宇人又指，過去二十年議會經驗，從來無人投訴他主持會議欠公道或「唔識議事規則」。他憶述，過去劉慧卿擔任財委會副主席時，曾在咪兜上公開讚揚他「跟足程序、冇嘢做錯」，認為今次事件「公道在人心」，又謂「大家可以睇返田北辰議員過去十年參與會議講過啲乜，係咪真係澄清問題。」</p>
<p>對於田北辰在會議上斥「忍咗佢好耐」，他笑言：「忍咗我好耐有咩問題？」、「佢識咗我60年，忍咗我60年都陰公嘅，唔知仲有幾耐要忍受。」</p>
<p><a data-flickr-embed="true" href="https://www.flickr.com/gp/inmediahk/d7i5T84940" title="無標題"><img src="https://live.staticflickr.com/65535/52344431481_0d0be23c64_b.jpg" width="1024" alt="無標題" /></a></p>
<p><strong>昔日已有牙齒印 田北辰曾轟張「不知所謂、莫名其妙」</strong></p>
<p>翻查資料，其實未「完善」的立法會時代，張宇人和田北辰亦曾經開火。去年7月立法會審議引入非本地培訓醫生，張宇人提出修正案，但田北辰就反對其修正案。張宇人將田北辰與熱血公民鄭松泰一同批評，點名批評田北辰「執業試反映唔到專業醫生嘅專業能力」，更將新界西選民放上枱，指選民選出田北辰、鄭松泰和因初選案還柙的郭家麒，「係咪新界西好多醫生、好夠用。」</p>
<p>田北辰當時發火，澄清只是問海外剛剛畢業、未受專業培訓的醫生來港時是否需要考試，「絕對唔係啱啱張宇人指名道姓，話我要求一個喺外國已經操刀好多年嘅專科醫生嚟香港考試。」田北辰更批評張宇人「簡直不知所謂，莫名其妙，如果我哋啲議員嘅質素連咁都聽唔清楚，我都唔知將來香港點辦。」</p>
</div></div></div>
