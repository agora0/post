---
layout: post
title: PUMA 7人足球賽  唐建文領軍奪冠：很有成功感
date: 2023-02-05 16:20:31.000000000 +00:00
link: https://www.inmediahk.net/node/%E9%AB%94%E8%82%B2/puma-7%E4%BA%BA%E8%B6%B3%E7%90%83%E8%B3%BD-%E5%94%90%E5%BB%BA%E6%96%87%E9%A0%98%E8%BB%8D%E5%A5%AA%E5%86%A0%EF%BC%9A%E5%BE%88%E6%9C%89%E6%88%90%E5%8A%9F%E6%84%9F
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20230205p.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>PUMA 7人足球賽周日在旺角麥花臣遊樂場舉行，前港足代表唐建文帶領的Team Future 奪得賽事冠軍，他成為冠軍教練。唐建文在退役後，未有出任足球教練，經營髮泥生意，他接受《獨媒》訪問時就表示，今次賽事帶領一眾2005年、2006年出生的球員贏得冠軍，很有成功感。唐建文就勉勵年輕球員：「相信自己、堅持，每個人都有自己叻嘅地方，唔需要同人比較，比較自己就可以！」</p>
<p>38歲的唐建文在去年退役，離開了逾20年的職業足球。這名前傑志副隊長未有像部分本地球員一樣，任職足球教練。「唐文」創辦自家髮泥品牌，經營髮泥生意，希望能夠在新的環境作新的挑戰。</p>
<p><a data-flickr-embed="true" href="https://www.flickr.com/gp/inmediahk/Cv0MfN3682" title="DSC_5581"><img src="https://live.staticflickr.com/65535/52670486206_f13c8b68ec_b.jpg" width="1024" alt="DSC_5581" /></a></p>
<p><strong>未有加盟低組別球隊  欲享受「無目的」足球</strong></p>
<p>《獨媒》問到近況，「唐文」就咧咀大笑，稱已半年沒有踢足球，最近才與朋友、中學同學踢衛生波。唐建文透露，有低組別球隊邀請他效力，但均婉拒了。他表示，希望能在享受的環境下踢足球，「唔想再喺有目的嘅地方下踢波，想好自由、開心，同啲朋友傾吓計、笑吓踢一場比賽，多過有目的我一定要贏咁去踢。」</p>
<p>唐建文持有亞洲足協B級教練牌照，但退役後未有執起教鞭。他感謝PUMA 邀請出任今次活動的教練，帶領一班年輕球員一起進步：「小朋友會需要經驗，見到佢哋慢慢去成長，其實覺得幾開心。做教練，令到佢哋比完賽有得著，係幾有成功感。」</p>
<p><a data-flickr-embed="true" href="https://www.flickr.com/gp/inmediahk/L9kc0hGQLT" title="DSC_5702"><img src="https://live.staticflickr.com/65535/52669982562_d20a4a0210_b.jpg" width="1024" alt="DSC_5702" /></a></p>
<p><strong>成冠軍教練  唐建文：有熱誠、想學就會有進步空間</strong></p>
<p>今次PUMA 7人足球賽，在去年12月舉行遴選日，在100名球員中選出部份球員，分成四支球隊，由郭嘉諾、盧比度、法比奧及唐建文分別揀選及訓練球員。唐建文帶領的Team Future 成功殺入決賽，球隊在法定時間上半場落後一球，但一眾年輕球員未有放棄，最終追和同由前港超聯球員的法比奧帶領的Team King。Team Future 最後更在互射十二碼擊敗 Team King 奪得冠軍。</p>
<p><a data-flickr-embed="true" href="https://www.flickr.com/gp/inmediahk/kg0Kj111i3" title="DSC_5613"><img src="https://live.staticflickr.com/65535/52670870560_7f590b0efb_b.jpg" width="1024" alt="DSC_5613" /></a></p>
<p>在石地球場踢七人足球，這不但是中小學生平常事，亦是波友的賞心樂事，旺角麥花臣遊樂場正是小型球勝地。唐建文則認為，這已是香港的獨特文化。今次跟一眾年輕球員相處了兩個個月，唐建文指出，自己揀選球員的準則是對足球認真、有熱誠：「知道足球態度係乜嘢，唔係嚟到好似玩，我無睇佢哋技術去到邊，有熱誠、想學就會有進步空間。」</p>
<p><a data-flickr-embed="true" href="https://www.flickr.com/gp/inmediahk/6a77LsdP0n" title="DSC_5554"><img src="https://live.staticflickr.com/65535/52670876195_0b9c082613_b.jpg" width="1024" alt="DSC_5554" /></a></p>
<p><strong>要求球員做好細節  或「出山」任教練</strong></p>
<p>唐建文強調，年輕球員的態度至為最重要，他便要求Team Future 的球員，必須認真做好每一個細節，「開頭唔係好知做乜，驚被人笑，我會鼓勵佢哋多啲，令到個個都唔怕輸，個個都有鼓勵，目標係贏波同互相扶持。」</p>
<p>另外，唐建文坦言，今次活動激發了自己，或希望能夠「出山」任足球教練，但表示要視乎對方的目的：「如果（中小學）只係for fun、課外活動，咁就唔會想⋯⋯playgroup 只係你令到佢哋有興趣，輔導嘅形式。但如果佢哋好想學踢波嘅話，你俾啲技術佢，佢已經係好想學，一講就好容易明，佢哋唔怕輸，會好想學好。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
