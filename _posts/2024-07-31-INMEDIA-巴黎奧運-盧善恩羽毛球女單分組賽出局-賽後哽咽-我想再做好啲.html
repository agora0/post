---
layout: post
title: "【巴黎奧運】盧善恩羽毛球女單分組賽出局 賽後哽咽「我想再做好啲」"
date: 2024-07-31 05:29:17.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E5%B7%B4%E9%BB%8E%E5%A5%A7%E9%81%8B%E3%80%91%E7%9B%A7%E5%96%84%E6%81%A9%E7%BE%BD%E6%AF%9B%E7%90%83%E5%A5%B3%E5%96%AE%E5%88%86%E7%B5%84%E8%B3%BD%E5%87%BA%E5%B1%80-%E8%B3%BD%E5%BE%8C%E5%93%BD%E5%92%BD%E3%80%8C%E6%88%91%E6%83%B3%E5%86%8D%E5%81%9A%E5%A5%BD%E5%95%B2%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240731l.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><em>圖片來源：港協暨奧委會</em></p>
<p><font color="#e4692b">【獨媒報導】</font>21歲港隊羽毛球代表盧善恩首次出戰巴黎奧運，在羽毛球女子單人分組賽兩連敗出局。盧善恩在賽後接受訪問時，被問到首次出戰奧運的感受，她一度哽咽說：「係開心嘅，但我想再做好啲⋯⋯我覺得我仲有好多進步空間⋯⋯我希望我下次比賽可以再好啲。」盧善恩表明會繼續努力，爭取在其他巡迴賽事入前四，並拉近與對手的距離。</p>
<p>現年21歲的盧善恩，已是香港羽毛球女單首席球手，她在早前首場分組賽不敵巴西對手，今場面對11號種子泰國對手賈通，直落兩局14：21、9：21落敗。盧善恩在賽後先接受《無綫電視》訪問，她表示未能達到自己的要求，在場上多次想辦法破解對手打法，但無奈在能力、速度未夠成熟：「仲係未夠好去對抗呢個對手。」</p>
<p><a data-flickr-embed="true" href="https://www.flickr.com/gp/inmediahk/E5dK6yJ4M8" title="Women_s Single Group Play Stage_01"><img src="https://live.staticflickr.com/65535/53892725303_cb26db518a_b.jpg" width="1024" alt="Women_s Single Group Play Stage_01" /></a><br /><em>圖片來源：港協暨奧委會</em></p>
<p>被問到在賽事中表現較好的地方，盧善恩指奧運是大型比賽，今次參賽能夠讓其感受大賽氣氛：「係一個好好嘅開始，比我去感受吓咁大型比賽嘅氣氛，同埋可以對我之後嘅比賽有幫助，經歷咁大嘅比賽之後，打嗰啲巡迴賽，可以慢慢去進步。」</p>
<p><a data-flickr-embed="true" href="https://www.flickr.com/gp/inmediahk/1EJ316R3i4" title="螢幕截圖 2024-07-31 下午1.16.44"><img src="https://live.staticflickr.com/65535/53892809233_9662a0c247_b.jpg" width="1024" alt="螢幕截圖 2024-07-31 下午1.16.44" /></a><br /><em>TVB Facebook截圖</em></p>
<p><strong>接受無綫訪問   盧善恩一度用毛巾掩面哽咽</strong></p>
<p>《無綫》記者問盧善恩，今次奧運之旅雖然未能再行前一步，但是否如同其英文名Happy，充滿難忘開心、回憶。盧善恩情緒一度未能平復過來，她要用毛巾掩面，及後再哽咽說：「係開心嘅，但我想再做好啲，我覺得我仲有好多進步空間，我希望我下次比賽，可以再好啲。」</p>
<p>盧善恩及後再接受港台、ViuTV及HOY TV訪問，她指首次參與大型賽事，從中吸收了不少經驗：「啲觀眾、環境都好唔同，同我之前打嘅比賽。同埋我覺得呢個係好好嘅開始，可以對我日後其他巡迴賽，可以令我之後打嘅比賽更加有進步。」</p>
<p><strong>盧善恩：需提升速度、力量、技術及心態  感謝市民支持</strong></p>
<p>被問到要如何改善，盧善恩就認為自己的速度、力量、技術及心態都需要提升，才有機會更上一層，成為頂尖運動員。談到今場的發揮，盧善恩指自己在速度上與對手有距離：「我想盡量救返個波先，如果用戰術，都未必用到，我唔係好跟到佢啲速度。」</p>
<p><a data-flickr-embed="true" href="https://www.flickr.com/gp/inmediahk/ty41i9w4U4" title="Women_s Single Group Play Stage_09"><img src="https://live.staticflickr.com/65535/53892725268_fab946b335_b.jpg" width="1024" alt="Women_s Single Group Play Stage_09" /></a><br /><em>圖片來源：港協暨奧委會</em></p>
<p>盧善恩最後表明，希望繼續提升世界排名，參加其他更高級別賽事：「希望其他巡迴賽可以入到前四。」 她最後說：「好多謝屋企人啦，支持我嘅朋友、教練同埋所有支持我嘅市民。我今次奧運可能未必係打到好好，都覺得自己係同佢哋高水平嘅人，差咗一段距離。不過我會繼續努力，我會希望有一日可以贏返佢哋。」</p>
</div></div></div>
