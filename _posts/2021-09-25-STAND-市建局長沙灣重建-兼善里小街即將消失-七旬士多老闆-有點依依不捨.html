---
layout: post
title: 市建局長沙灣重建　兼善里小街即將消失　七旬士多老闆：「有點依依不捨」
date: 2021-09-25 08:59:51.547000000 Z
link: https://www.thestandnews.com/society/a_%E5%85%BC%E5%96%84%E9%87%8C%E9%87%8D%E5%BB%BA-%E5%A3%AB%E5%A4%9A%E7%94%9F%E6%9E%9C%E6%AA%94%E8%80%81%E9%97%86%E8%A6%8B%E8%AD%89%E8%A1%97%E9%81%93%E8%BF%91-30-%E5%B9%B4%E8%AE%8A%E9%81%B7-%E5%B9%B4%E9%81%8E-70-%E6%96%99%E9%80%80%E4%BC%91%E6%9C%89%E9%BB%9E%E4%BE%9D%E4%BE%9D%E4%B8%8D%E6%8D%A8
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/csw.png"></figure><p>市建局昨日（24&nbsp;日）宣佈重建長沙灣兼善里，2,100 住户及 120 地舖商戶受影響須搬遷。《立場》記者今日 (25 日)到訪這個小社區，整條兼善里小街一分鐘就能走完，無論是士多前，還是茶餐廳內，每行五步，就有幾位街坊聚在一起，討論重建遷拆的事。</p>

<p>兼善里是一條窄窄的老街， 街道兩旁建築群是興建了超過半世紀、兩列樓高 9 層的舊樓，沒有升降機。今日有數位穿著市建局制服的人，在大廈走上走落，通知街坊重建的事。一群住了多年的街坊，首次面對重建搬遷，有街坊說自己是業主，問市建局職員：「冇登記冇開會，咁我點做呀？」</p>

<div><figure><img src="https://images.weserv.nl/?url=assets.thestandnews.com/media/photos/IMG_7086.JPG"><figcaption><span>市建局 9 月 24 日宣佈重建兼善里。</span></figcaption></figure></div>

<p><b>28 年老街坊：垃圾街重建合理</b></p>

<p>雖說昨日才公佈重建，但有些街坊對重建一早心裡有數。「都唔感到突然嘅，前嗰輪（韋志成）網誌都有講。」受影響商舖租戶「永興士多」老闆輝記，在兼善里的最頭舖位，擺檔 28 年，如今他已年逾 70。</p>

<p>最近中秋節，兩排舊樓之間拉起了一條條繩，繩上掛起街坊自製、用水樽及紙盒做的小燈籠。輝記說，很多遊客一經過兼善里，就會被這裡的風味吸引，停下來拍照。</p>

<p>不過輝記坦言，兼善里外貌雖然好看，但內裡已殘破不堪，重建是合情合理。「你唔重建就勞民傷財，一陣叫你整防火門，一陣叫你驗窗驗騎樓，業主年紀大，睇唔明你（政府）啲信。」輝記形容早幾年這裡像「垃圾街」，通街積水和垃圾，老鼠和蟑螂四處走，到後來政府鋪了地磚才稍有改善，但兩邊住宅樓宇衞生狀況仍然惡劣，有很多木蝨。</p>

<div><figure><img src="https://images.weserv.nl/?url=assets.thestandnews.com/media/photos/IMG_7058.JPG"><figcaption><span>開舖 28 年的士多老闆輝記。</span></figcaption></figure></div>

<p><b>舖頭由手工業轉生活化</b></p>

<p>「永興士多」位於兼善里的街頭，賣飲料、老花眼鏡、不求人、雨傘，冬薑等多種雜貨。這裡亦是街坊閒聊聚腳點，樓上樓下來買包煙買把傘，然後站在這裡討論幾時拆、幾時搬。舖名叫永興書報，但因為上一手的招牌寫住輝記生果檔，所以街坊改不了口，一路都叫他做輝記，叫了 28&nbsp;年。他說，重建後要與街坊分開，始終有點不捨，「我哋冇所謂，不過幾廿年生活喺度，有啲依依不捨嘅感覺。」</p>

<p>輝記憶述，20 多年前，兼善里整條街都是手工廠、五金舖和機械廠。到後來手工業漸漸式微，這些舖頭通通執笠。如今兼善里開了更生活化的舖頭，有茶餐廳、洗衣舖、維修冷氣和水電舖等。</p>

<div><figure><img src="https://images.weserv.nl/?url=assets.thestandnews.com/media/photos/IMG_7080.JPG"><figcaption><span>士多賣不同雜貨，連不求人都有售。</span></figcaption></figure></div>

<p><strong>「開士多很累像坐監」</strong></p>

<p>輝記主力做街坊生意，住在附近的人他幾乎全都認識，經過就會跟他打招呼。大約十年前，他們有賣報紙，凌晨兩、三點就要開工，「八號風球都要出嚟攞報紙，啲報社(發行商)唔理你，將報紙擺地下，畀人偷咗係你嘅事。」</p>

<p>後來年紀大就不賣報紙，六點起身到公園走走，然後八點多開檔，開到夜晚八點收工。女兒有時候會來舖頭幫手，「後生邊有人做士多，只係嗌佢冇辦法唔嚟，叫做聽話！」他坦言，這些年確實做得很累，想去旅行也行不開，「同坐監差唔多，坐監就四道壁，呢度叫做有外面望下。」</p>

<p>重建之後，子女不打算接手，他打算退休享受生活。市建局昨日表示即時開始凍結住客登記，但至今未有市建局人員聯絡他，因此他不知道地舖租戶能否獲得賠償，「唔知呀，好渺茫」。</p>

<div><figure><img src="https://images.weserv.nl/?url=assets.thestandnews.com/media/photos/IMG_7077.JPG"><figcaption><span>永興士多。</span></figcaption></figure></div>

<p><b>24 年生果檔老闆難覓新舖只能退休</b></p>

<p>從士多舖轉個彎，不消 10 秒就行到開業 24 年的福興生果。老闆李生和李太看落年輕，不見有白頭髮，但原來兩人都已經年過 70 歲。他們說如果不是重建，或會做多三數年，但重建後他們就會退休。「我哋而家啲舊樓，租就冇咁貴，但如果啲新嘅舖位，租就好貴。我哋啲生果檔就好難咁貴租做生意。」</p>

<p>他們在 1997 年租了舖頭賣生果，主要因為兩老在家無事做，既不想問子女拿錢過活，又不想靠綜援，「自己做到，有得食好過問啲細路攞。」</p>

<p>畢竟在這裡過了廿多年，李太表示，跟這裡的鄰里有很深感情，附近上班族都會來跟他們聊天，不時會關心他們重建後打算。「『你有藉口退休啦喎』，嗰時成日都話仲唔退休，仔女大咗退休啦，我話啲孫唔使我哋湊，喺屋企又冇用，又冇錢使，做下啦。」</p>

<p>李先生自 1963 年便租住兼善里舊樓，起初做製衣，後來就在家樓下開生果檔。他認為重建是理所當然，「冇話捨唔捨得，大勢所趨，時代會變㗎嘛，咁唔通成日揸住舊時啲嘢咩，唔得㗎嘛。」退休的日子愈來愈近，他說日後唯有「多有多使，少有少使。」</p>

<p>李太憶及以往他們要交垃圾費，然後有人會幫手倒垃圾；另外要交樓梯燈費，燈火才會通明。但慢慢業主都搬走了，舊樓裡多數都是租客，後來沒有人交錢，「變咗樓梯燈又冇埋，垃圾又冇人倒，變到好差。」</p>

<div><figure><img src="https://images.weserv.nl/?url=assets.thestandnews.com/media/photos/IMG_7064.JPG"><figcaption><span>福興生果老闆娘李太自 97 年開檔，現已年過 70 歲，但仍看不出有白髮。</span></figcaption></figure></div>

<p><b>清晨 4 點去果欄揀生果　月賺數千元</b></p>

<p>每日清晨 4 時，老闆就要起身到果欄揀生果，如果遲到就剩籮底橙，難以售出。到 8 點鐘就開舖，做到夜晚 9 點。超長工時，只因利潤太少，做多幾個鐘賺多少少，「所以後生唔好做生果，唔係好好生意，好生意就唔使捱咁多個鐘。」</p>

<p>這個年頭賣生果愈來愈難，超級市場開得成行成市，街坊客為求方便，都轉去超市和街市，買餸時順便買生果，令他們的生意減少，扣除萬餘租金，每月只賺數千元。</p>

<p>重建將至，李太坦言自己已年邁，沒有可能再打工，搬舖困難，恐怕找不到像這裡低租金的舖位，因此只求重建時，可獲得多一點補償，讓他們好好安老。</p>

<div><figure><img src="https://images.weserv.nl/?url=assets.thestandnews.com/media/photos/IMG_7066.JPG"><figcaption><span>生果檔難做，利潤太低，兩人唯有開多幾個鐘，每日做夠十多個鐘頭。</span></figcaption></figure></div>

<p>市建局昨日公佈兩個長沙灣重建項目，其中兼善里和福華街項目共涉及 90 個街號，約有 2,100 戶及 120 間地舖；另一個昌華街和長沙灣道地盤則為體育館及臨時倉庫等政府用地。兩個項目涉及地盤面積共逾 26,000 平方米，預計合共可建成 1,830 個私人單位，另設政府綜合大樓。市建局已展開人口凍結，最快 2028 年完成昌華街項目，2031 年完成兼善里項目。</p>
