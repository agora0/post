---
layout: post
title: "【無劇透】試當真一周年的立志宣言"
date: 2021-10-27 08:37:10.321000000 Z
link: https://www.thestandnews.com/culture/%E7%84%A1%E5%8A%87%E9%80%8F%E8%A9%A6%E7%95%B6%E7%9C%9F%E4%B8%80%E5%91%A8%E5%B9%B4%E7%9A%84%E7%AB%8B%E5%BF%97%E5%AE%A3%E8%A8%80
categories: stand
tags: blog
author: Terry 的媒體懶人堂
---

<figure><img src="https://images.weserv.nl/?url=assets.thestandnews.com/media/photos/7854317275134275434215657423546.png"><figcaption><span>2021 年 10 月 26 日，試當真「一周年現場版」演出</span></figcaption></figure><p>試當真一周年，是給認真毛的 Inside Jokes，也是一個立志宣言。</p>

<p>睇完，只想講這是一場很有勇氣的騷。</p>

<p>一個人家口中的「YouTube Channel 仔」，夠膽搞騷，去九展 Star Hall。賣飛方法香港少見，但賣哂、坐滿，今場好好反應。</p>

<p>很多人把他們和毛記類比，當成市場奇蹟。但兩者的成功是無法複製的，也是截然不同的。</p>

<p>買得飛，不一定是 Die Hard Fans，很多是湊熱鬧的。而主辦方的目標很明確，這場騷是給忠粉的大禮物，笑位是滿滿 Inside Jokes。</p>

<p>很多不用說出口的話，他們選擇了「有啲嘢明就明啦」。對於 Haters，對於批評，他們擺上枱面，他們知道的，游學修自己最清楚。</p>

<p>比起討好大眾，他們大概希望對住「自己友」、「認真毛」，不如誠實一點。</p>

<p>咁樣勇唔勇，都好勇。</p>

<p>YouTube 是跑演算法的，懂 SEO 就會明，流行熱門需要跟風、規律，用以培養觀眾習慣。</p>

<p>但試當真不玩 SEO 策略，甚至不斷改內容方向。咁樣，對行家來說好勇，因為風險大到癲。</p>

<p>場騷好唔好睇，坦白講，Fans 一定滿意。如果你唔係 Fans，咁……你仲買飛，就唯有睇多幾條片做多啲功課。</p>

<p>但信我，場騷你喜歡與否，睇完都會想開 YouTube，睇下咩叫「試當真」。</p>

<p>試當真就是想玩，想玩大，愈玩愈大。</p>

<p>這個年代，有人成功不知幾好。戥你開心，下次再玩吖！</p>

<div><figure><img src="https://images.weserv.nl/?url=assets.thestandnews.com/media/photos/6326285703467531815.jpg"><figcaption><span>作者 Facebook 圖片</span></figcaption></figure></div>

<h3>【商業】試當真的營銷二三事</h3>

<p>講明先，無收任何人錢的，純分享。</p>

<p>試當真完哂兩場騷，不怕劇透，就簡單講講營銷重點。</p>

<p>兩場都有的，是 Dear Jane 唱《外賣修澧賢》。</p>

<p>這是硬性植入，本身已經實爆。但試當真的處理非常加分。</p>

<p>Dear Jane 正經唱一首歌，之後游學修揸咪道：「我哋唱返首《銀河修理員》啦！」。</p>

<p>之後去到中段，廣告商戶戶送的 Logo 才現身，後面屏幕變成戶戶送主題色，歌詞當然也變了改版的《外賣修澧賢》。</p>

<p>聽來簡單，就是驚喜而已。但其實搞過騷就明白，門票收入看來豐厚，其實利潤並不多。</p>

<p>一場表演，要賺錢必須有贊助商，而且需要很多個。Title Sponsor、食物化妝道具衣服燈光，你想到的都可以有。</p>

<p>有的會俾錢，有的會俾資源，但無論如何，所有贊助商都會有要求。</p>

<p>最重要當然是出現的頻率，和品牌在活動留下的印象，如畀得多錢，甚至可以要求表演者宣傳該品牌的特定活動。</p>

<p>而戶戶送搵埋 Dear Jane 唱 Live 咁大件事，竟然唔主動事先印大 Banner。</p>

<p>兩個可能性：</p>

<p>一：在試當真和戶戶送磋商的過程中，彼此都同意用節目效果為先。</p>

<p>二：做客的未必想畀埋場內 Banner 費用。</p>

<p>但無論如何，驚喜不能預先張揚，夠低調反而能留下爆炸性印象。結果，在場的人絕對感受到驚喜。</p>

<p>而試當真的表演編排，就是按情況做了驚喜處理。效果好好，計埋觀眾是三贏，好抵讚。</p>

<p>另外，但凡大型表演，最後必然有感謝贊助商的環節，讀哂啲品牌名都係基本，觀眾要拍下手掌都係例牌。</p>

<p>但游學修在尾段講了一段好反叛的說話。</p>

<p>「唔逐個讀喇，一讀我又會嬲。唔通我讀哂啲名，大家就真係全部記得咩！大家自己攞住張嘢，出去爆買啦！」</p>

<p>之後全場拍手掌。</p>

<p>試當真夠膽提出，贊助商願意接受。證明，試當真好有牙力，贊助商亦算很開明。</p>

<p>搞過騷就明，Rundown 和佈置全部都有血有汗。表演是藝術，商業也是藝術。</p>

<p>而一場 Good Show，從來不是必然。</p>

<p>&nbsp;</p>

<p>（標題為編輯所擬）</p>

<p>原刊於<a href="https://www.facebook.com/terrylazyclass/posts/612110566868518" target="_blank">作者 Facebook（一）</a>、<a href="https://www.facebook.com/terrylazyclass/posts/612300310182877" target="_blank">（二）</a></p>
