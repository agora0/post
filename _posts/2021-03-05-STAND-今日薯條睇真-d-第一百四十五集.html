---
layout: post
title: 今日薯條睇真 D（第一百四十五集）
date: 2021-03-05 07:19:21.000000000 +00:00
link: https://thestandnews.com/personal/%E4%BB%8A%E6%97%A5%E8%96%AF%E6%A2%9D%E7%9D%87%E7%9C%9F-d-%E7%AC%AC%E4%B8%80%E7%99%BE%E5%9B%9B%E5%8D%81%E4%BA%94%E9%9B%86/
categories: stand
tags: blog
author: 我係薯條控
---

<img width="600" src="https://images.weserv.nl/?url=cdn.thestandnews.com/media/photos/cache/P2240053_Yf2I3_600x0.JPG" /><br /><br /><p>話說主打雞翼放題嘅 Wingman 終於過海喺九龍呢邊開咗分店啦！今次仲要喺正旺角開分店，唔係唔嚟試下先呀？</p>
<p>佢地嘅黑松露薯條向來係用幼薯條做主打，份量都唔算少，當前菜嘅話都夠兩個人食，薯條就偏向淋身咗一啲，但攞上手唔會覺得油，仲記得佢地喺中環開業初期係用松露油，宜家就用松露醬，味道 OK，份量都係夠食嘅！如果要挑剔嘅話，薯條可以 keep 住個熱啲就更好啦！</p>
<p><strong>評分：</strong><br/>
薯條 Size 🍟：幼薯條<br/>
價錢 💰：$65<br/>
賣相 📷：4/5（算係兩人份量）<br/>
薯條質素 🌟：4/5（唔油，但如果唔會咁快凍咗會更好）<br/>
醬汁 / 調味 🍯：4.5/5（黑松露味 OK，份量都算夠）<br/>
性價比 💸：4/5（價錢嚟講算係咁）<br/>
總分 💯：16.5/20</p>
<p>選擇性質：堂食</p>
<p style="text-align: center;"><housenewsphoto data-photo-id="241534"></housenewsphoto></p>
<p>至於佢地嘅雞翼呢，話說當日去嗰陣係星期三，佢地有一個「$5 Wings Wednesday」嘅 promo，叫一杯嘢飲，就可以用 5 蚊一隻雞翼嘅價錢，叫兩款口味，一共 12 隻雞翼嚟食！今次薯毛毛揀咗傳統嘅 Buffalo，同埋 Mongolian BBQ 味試下。Buffalo 就帶少少酸之餘，但又唔會覺得辣，Mongolian BBQ 就帶少少炭燒味嘅感覺，其實佢地仲有好多味可以揀，最好就搵多幾個人一齊嚟，叫多啲味一齊嚟試下啦！今日講到呢度先，下星期見！</p>
<p style="text-align: center;"><housenewsphoto data-photo-id="241532"></housenewsphoto></p>
<p><strong>餐廳：Wingman</strong><br/>
地址：旺角彌敦道 594-596 號旺角新城 17 樓</p>
<p> </p>
<p>想睇 MeWe 版？<a href="https://mewe.com/p/%E6%88%91%E4%BF%82%E8%96%AF%E6%A2%9D%E6%8E%A7" target="_blank">Click 呢度啦</a><br/>
想睇返之前嘅推介？<a href="https://goo.gl/g9WbF3" target="_blank">Click 呢度啦</a></p>
<p>#Wingman #WingmanHK<br/>
#香港 #九龍 #旺角 #彌敦道 #旺角新城<br/>
#薯條 #Fries #FrenchFries<br/>
#薯毛毛 #薯條控<br/>
#我係薯條控 #今日薯條睇真D</p>
<p><a href="https://mewe.com/p/%E6%88%91%E4%BF%82%E8%96%AF%E6%A2%9D%E6%8E%A7/show/603a1820da97cc6a752afde1" target="_blank">作者 MeWe</a></p>
