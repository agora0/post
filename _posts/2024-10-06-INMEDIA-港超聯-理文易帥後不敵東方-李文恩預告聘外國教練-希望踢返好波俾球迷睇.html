---
layout: post
title: "【港超聯】理文易帥後不敵東方 李文恩預告聘外國教練：希望踢返好波俾球迷睇"
date: 2024-10-06 13:19:11.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E7%90%86%E6%96%87%E6%98%93%E5%B8%A5%E5%BE%8C%E4%B8%8D%E6%95%B5%E6%9D%B1%E6%96%B9-%E6%9D%8E%E6%96%87%E6%81%A9%E9%A0%90%E5%91%8A%E8%81%98%E5%A4%96%E5%9C%8B%E6%95%99%E7%B7%B4%EF%BC%9A%E5%B8%8C%E6%9C%9B%E8%B8%A2%E8%BF%94%E5%A5%BD%E6%B3%A2%E4%BF%BE%E7%90%83%E8%BF%B7%E7%9D%87
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20241006lm.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港超聯周日迎來強強對碰，日前易帥的理文在將軍澳運動場主場對東方，但該支去屆聯賽冠軍未見起色，以1：2落敗。在比賽後，理文會長李文恩到後備席為球員打氣，並透露已物色來自外國的新任主教練。李文恩認為，球隊必須加強團隊合作性，重新吸引球迷入場：「唔會話再諗啲咩成績，一定要出線，或者一定要攞冠軍。我希望反而係踢返好波俾球迷睇，呢幾場都失咗好多球迷⋯⋯因為football without fans is nothing，係咪先？」</p>
<p><a data-flickr-embed="true" href="https://www.flickr.com/gp/inmediahk/6JR20z6346" title="DSC_7718"><img src="https://live.staticflickr.com/65535/54046628444_0584cb537f_b.jpg" width="1024" alt="DSC_7718" /></a></p>
<p>理文在亞冠二錄得兩連敗，球隊隨即宣佈易帥，由助教朱兆基接替曾昭達出任暫代主教練。球隊今場哀兵上陣，收起周子謙、胡晉銘及夏馬特，改由金旻奎、顏樂楓及鄭兆均任正選，黃俊皓推前扼守中場，前場由安尼亞、羅沙及鄭兆均攻堅，艾華頓、保連奴不入比賽名單。</p>
<p><a data-flickr-embed="true" href="https://www.flickr.com/gp/inmediahk/83J5D4q14b" title="DSC_7787"><img src="https://live.staticflickr.com/65535/54046627954_91a40acaf3_b.jpg" width="1024" alt="DSC_7787" /></a></p>
<p>東方則在三日前（3日）主場對日職榜首球隊廣島三箭，最終力戰而敗，表現備受好評；而兩支球隊均在9日內迎來3場賽事。東方今場起用梁冠聰出任防守中場，巴科爾、吳宇曦及馬希偉衝鋒陷陣。</p>
<p><a data-flickr-embed="true" href="https://www.flickr.com/gp/inmediahk/9Yk7h2dtJ6" title="DSC_7831"><img src="https://live.staticflickr.com/65535/54046698763_ddda3c8899_b.jpg" width="1024" alt="DSC_7831" /></a></p>
<p><strong>李毅凱多次鼓勵隊友  犯錯遭馬希偉先開記錄</strong></p>
<p>上半場7分鐘，東方一次角球攻勢，李毅凱向隊友提場：「俾啲信心自己。」18分鐘，葉鴻輝解圍不遠，皮球落在安尼亞腳下，並第一時間傳予保利臣，後者射入但越位在先。</p>
<p><a data-flickr-embed="true" href="https://www.flickr.com/gp/inmediahk/Py5m6323ut" title="DSC_7838"><img src="https://live.staticflickr.com/65535/54046686048_de92e5ebef_b.jpg" width="1024" alt="DSC_7838" /></a></p>
<p><a data-flickr-embed="true" href="https://www.flickr.com/gp/inmediahk/KH2CyuyUF1" title="DSC_7850"><img src="https://live.staticflickr.com/65535/54046740110_d65797ffea_b.jpg" width="1024" alt="DSC_7850" /></a></p>
<p>20分鐘，李毅凱再次鼓勵隊友，大叫「唔好縮呀」。不過，說時遲那時快，巴科爾用頭將來球送前，李毅凱心口未能控定，皮球落入小禁區前，馬希偉贏身位射入，東方領先1：0。25分鐘，顏樂楓爭贏高素巴耶夫再傳予安尼亞，此子起腳射中網側。東方半場領先1：0。</p>
<p><a data-flickr-embed="true" href="https://www.flickr.com/gp/inmediahk/Q2K3SkU05x" title="DSC_8089"><img src="https://live.staticflickr.com/65535/54046434751_4c781f188d_b.jpg" width="1024" alt="DSC_8089" /></a></p>
<p><a data-flickr-embed="true" href="https://www.flickr.com/gp/inmediahk/yb6p560sV5" title="DSC_8102"><img src="https://live.staticflickr.com/65535/54046686978_eb6c22d350_b.jpg" width="1024" alt="DSC_8102" /></a></p>
<p><strong>廖國文翻看影片後直指十二碼  保利臣操刀射入</strong></p>
<p>下半場換邊，47分鐘，鄭兆均撥橫，保利臣接應轉身施射，但未能命中目標。52分鐘，羅沙扭過丹尼爾，再盤球到禁區，高素巴耶夫從後掃踢對方。球證廖國文原本未有表示，保利臣更因投訴過激被罰黃牌。不過，視像助理裁判作出覆核，廖國文在翻看影片後直指十二碼點。保利臣操刀射入，為理文追成1：1。</p>
<p><a data-flickr-embed="true" href="https://www.flickr.com/gp/inmediahk/88CHT46RV2" title="DSC_8180"><img src="https://live.staticflickr.com/65535/54046433761_89702db6c4_b.jpg" width="1024" alt="DSC_8180" /></a></p>
<p><a data-flickr-embed="true" href="https://www.flickr.com/gp/inmediahk/Z36b7NPN40" title="DSC_8123"><img src="https://live.staticflickr.com/65535/54046879180_a9bff1dc00_b.jpg" width="1024" alt="DSC_8123" /></a></p>
<p><strong>馬高斯罰球建功 李毅凱犯規成客隊眾矢之的</strong></p>
<p>63分鐘，黃皓雋在禁區頂搏得罰球，馬高斯主理，皮球省中保利臣再彈地入網，陳嘉豪未能反應過來，東方2：1領先。理文下半場踢來欠活力，而多名東方球員包括吳宇曦、賀爾在比賽期間，亦要食補充劑補充體力。70分鐘，李毅凱更因侵犯巴科爾被罰黃牌，東方球迷不滿並大叫：「理文精神，輸波打人。」</p>
<p><a data-flickr-embed="true" href="https://www.flickr.com/gp/inmediahk/hMa28p7mxk" title="DSC_8255"><img src="https://live.staticflickr.com/65535/54045566487_87e713e3fc_b.jpg" width="1024" alt="DSC_8255" /></a></p>
<p>在下半場中後段，理文換入周子謙踢中堅，立花稜也推上一格踢左翼，金旻奎、黃俊皓分別出任左右閘；至末段再以夏馬特入替立花稜也。89分鐘，張憙延右路開角球，保利臣近柱一頂，皮球眼看要入之際，葉鴻輝救出，東方最後保持勝局贏2：1。</p>
<p><a data-flickr-embed="true" href="https://www.flickr.com/gp/inmediahk/44X8Q421me" title="DSC_8304"><img src="https://live.staticflickr.com/65535/54045566152_0b65c5d470_b.jpg" width="1024" alt="DSC_8304" /></a></p>
<p><strong>李文恩：梗係唔開心啦  指團隊合作性比以往好少少</strong></p>
<p>在輸波後，金旻奎更要由余在言安慰，顏樂楓則向球迷作致歉的手勢。今場比賽共有1,050人入場，賀爾成為今場最佳球員。理文會長李文恩與球隊顧問陳鴻平比賽期間在貴賓席睇波，效力中超球會浙江隊的梁諾恆亦是座上客。</p>
<p><a data-flickr-embed="true" href="https://www.flickr.com/gp/inmediahk/1Ko653tU6n" title="DSC_7616"><img src="https://live.staticflickr.com/65535/54046748970_d2b25fef59_b.jpg" width="1024" alt="DSC_7616" /></a></p>
<p>在比賽後，李文恩對記者形容，球隊今場的團隊合作性較之前強：「最後輸波，梗係唔開心啦。但大家見到團隊合作性，比以往好少少。」他預告將會聘請外國教練：「我哋有啲人選，管理團隊會面試。嗰啲candidates 都係喺外國嚟嘅人，我哋未in 本地嘅教練。」</p>
<p><a data-flickr-embed="true" href="https://www.flickr.com/gp/inmediahk/NsN739L17u" title="DSC_8358"><img src="https://live.staticflickr.com/65535/54046431126_fe223b5537_b.jpg" width="1024" alt="DSC_8358" /></a></p>
<p><strong>稱曾昭達壓力太大 李文恩：諗多咗嘢、盼平常心面對</strong></p>
<p>被問到曾昭達的情況，李文恩稱對方的壓力太大：「可能因為舊年攞到聯賽冠軍啦，今年希望蟬聯啦，其實人性嚟嘅都係，亦都ACL 2啦。對於年青教練嚟講，嗰個壓力佢未必受得到。係啦，等佢休息吓先啦。」</p>
<p>李文恩強調享受與曾昭達共事，讚賞對方是勤力、有心進步的教練：「不過覺得壓力真係太大，我好記得對新加坡嗰場比賽，佢直頭壓力太大，我寧願佢休息吓先。」李文恩表示，曾昭達今季不會參與一隊任何工作，並會修讀亞洲足協專業級教練資格。</p>
<p>至於易帥的原因，李文恩稱與「內容」有關，指自己與曾昭達都「諗多咗嘢」：「我哋亞冠二應該點樣面對佢⋯⋯從我開始，到成班人下面，喺亞冠二呢個比賽上諗多咗嘢。畢竟第一次，其實應該平常心返啲。」</p>
<p><a data-flickr-embed="true" href="https://www.flickr.com/gp/inmediahk/c32LY2A7xq" title="DSC_8369"><img src="https://live.staticflickr.com/65535/54046757994_74e6831b4e_b.jpg" width="1024" alt="DSC_8369" /></a></p>
<p><strong>另預告1月增兵 以中後場為主</strong></p>
<p>李文恩認為必須加強團隊合作性，並重新吸引球迷入場：「唔會話再諗啲咩成績，一定要出線，或者一定要攞冠軍。我希望，反而係踢返好波俾球迷睇，呢幾場都失咗好多球迷⋯⋯因為football without fans is nothing，係咪先？」</p>
<p>被問到對新任主教練的要求，李文恩就有一番見解：「最緊要點樣帶領團隊進步，好坦白講，啲球員好難變。講得難聽啲，唔係話雞就雞，我哋都簽咗成年約。」他又預告理文將在1月增兵，新任主教練必須在短期內再提升團隊合作性。</p>
<p><a data-flickr-embed="true" href="https://www.flickr.com/gp/inmediahk/9sLS1r29k1" title="DSC_8361"><img src="https://live.staticflickr.com/65535/54046430836_6592aa21cb_b.jpg" width="1024" alt="DSC_8361" /></a></p>
<p>那麼增兵的位置？李文恩就稱會以中後場為主：「都係中後場啦，因為都成日被人笑。」他認為港超聯球隊今季的實力增強了不少，「唔係攻人哋就一定會攞到好成績」，希望中後場球員在由守轉攻會有更好效果。談到今夏加盟的一眾新兵，李文恩表示很滿意周子謙的表現：「嗯，馬天尼斯我覺得佢會陸續好啲，第一場出嚟效果好差，咁都俾人哋頂入咗。今日佢都唔會好甩，都好硬淨頂住，應該陸陸續續會進步。」</p>
<p><a data-flickr-embed="true" href="https://www.flickr.com/gp/inmediahk/u4476D03zo" title="DSC_8350"><img src="https://live.staticflickr.com/65535/54046431211_a941d1c36f_b.jpg" width="1024" alt="DSC_8350" /></a></p>
<p><strong>朱兆基慨嘆「行路打倒褪」 稱「我自己都想走落去」</strong></p>
<p>暫代主教練朱兆基則表示，理文以爭標球隊來說，「下場唔可以再係咁」。不過他認為，今場不能責怪任何球員，因為去到最後仍十分搏命。朱兆基重申，不能再用「汲取教訓」為藉口，但指球員已承受了不少壓力，一眾外援仍力拼到底：「嗯，我哋失咗個波，輸咗個唔好彩嘅罰球，足球就係咁。」</p>
<p>朱兆基又慨嘆球隊「行路打倒褪」：「你問我，我自己都想走落去，我自己都想走落去，但唔可以係咁⋯⋯但我諗所有球員同埋職員，甚至乎老闆都係做到最好嘅嘢。」</p>
<p><a data-flickr-embed="true" href="https://www.flickr.com/gp/inmediahk/0e4uN8UG3K" title="DSC_7675"><img src="https://live.staticflickr.com/65535/54046747925_c341a9c2ef_b.jpg" width="1024" alt="DSC_7675" /></a></p>
<p><strong>承認好大信心危機 朱兆基期望先重拾鬥志</strong></p>
<p>另外，朱兆基指理文作為衛冕冠軍，今季面對很大的心理包袱：「覺得我哋唔衰得，我哋出到嚟要贏，久而久之有壓力之下，出到嚟一定踢得唔好。」他表示，教練團及老闆均希望，球員能先重新享受足球，強調球隊氣氛融洽，不存在任何磨擦，期望球員當下能先重拾鬥志。</p>
<p><a data-flickr-embed="true" href="https://www.flickr.com/gp/inmediahk/0eY783s5wR" title="DSC_8289"><img src="https://live.staticflickr.com/65535/54046685218_b966627593_b.jpg" width="1024" alt="DSC_8289" /></a></p>
<p>被問到是否有信心危機，朱兆基就稱「危機已經唔係有啲，其實好大」：「但我哋嘅角度，如果我哋企出嚟都話俾佢知我哋唔得嘅話，咁其實佢哋唔會有信心。我教佢點踢，教佢點射，教佢點防守？你問我，佢哋全部都識！全部都識！一個職業球員無可能唔識做呢啲嘢，只係差返啲信心。」而在朱兆基接受訪問期間，李文恩就安慰一眾理文球員，包括李毅凱、周子謙及陳嘉豪等。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
