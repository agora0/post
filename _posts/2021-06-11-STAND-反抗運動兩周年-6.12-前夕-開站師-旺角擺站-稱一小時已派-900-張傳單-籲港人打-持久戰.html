---
layout: post
title: "【反抗運動兩周年】6.12 前夕「開站師」旺角擺站　稱一小時已派 900 張傳單　籲港人打「持久戰」"
date: 2021-06-11 14:08:10.000000000 +00:00
link: https://thestandnews.com/politics/%E5%8F%8D%E6%8A%97%E9%81%8B%E5%8B%95%E5%85%A9%E5%91%A8%E5%B9%B4-6-12-%E5%89%8D%E5%A4%95-%E9%96%8B%E7%AB%99%E5%B8%AB-%E6%97%BA%E8%A7%92%E6%93%BA%E7%AB%99-%E7%A8%B1%E4%B8%80%E5%B0%8F%E6%99%82%E5%B7%B2%E6%B4%BE-900-%E5%BC%B5%E5%82%B3%E5%96%AE-%E7%B1%B2%E6%B8%AF%E4%BA%BA%E6%89%93-%E6%8C%81%E4%B9%85%E6%88%B0/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/29-2520copy_eGclI_600x0.png" /><br /><br /><p>明日（12 日）是反抗運動 6.12 兩周年，「開站師」今日（11 日）晚上於旺角天橋開站，派發寫有「留守香港，砥礪前行」的傳單，組織創辦人袁德智形容，2019 年香港人正面衝擊政權、挑戰政府的底線，儘管現時經歷低潮，但「所有嘅抗爭高潮，都係喺社運低潮爆發出來」，形容這場將會是一場持久戰，公民力量終有一日會化成「民主海嘯」。</p>
<p>晚上約 7 時半，大雨滂沱下，「開站師」於旺角天橋開站，他們指原本預備了近千張傳單，派發一小時後，只剩餘不足 100 張。有成員指，六四過後，市民願意接過單張的意欲有提高。</p>
<p>成員之一、早前被封殺的中大學生會「朔夜」外務副會長羅子維派發傳單時，向市民高呼「聽日可能冇街站、集會，或者每一個擺街站嘅人都畀人拉哂，但每一個人都可以係抗爭者，都可以提醒身邊嘅人，聽日係反送中兩週年。」</p>
<p><strong>袁：將對抗爭嘅回憶、苦難　化成原動力前行</strong></p>
<p>袁德智形容，香港人在 2019 年 6 月 12 日與政權正面衝擊，挑戰它的底線，惟今日情況已不再容許正面衝擊，但強調「唔代表失去力量」，「而係去諗場遊戲要點玩，呢場係一場持久戰。」他續說，必須承認現時是低潮，但「所有嘅抗爭高潮，都係喺社運低潮爆發出來」，「啲人成日話呢兩年差距好遠……（其實依家）公民力量擴大咗好多，抗爭變得好多元化，哪怕好多政治領袖被捕坐監，但都總會有人接力……我哋要化為復流，復流嘅力量可以好龐大，等到有一日會變成『民主海嘯』。」</p>
<p>他直言，「開站師」成立前，各成員早已有被捕的心理準備，「有十年已經預留咗」，但不代表他們希望入獄，因為「公民力量真係拉一個就少一個」；他又表示，在後國安法時代難免要妥協，須不斷思考抗爭的形式，作為第一批在國安法後「反抗的人」，亦須份外小心，但強調不是退縮。</p>
<p>袁德智又說，只要港人繼續「sustain」和「expand」，「民意是會爆發」。袁明言，反送中運動已經完結，「唔好再只係回顧場運動，而係將對抗爭嘅回憶同苦難，化為原動力前行。」他們派發的傳單，寫有「以香港為志業」，盼每一個人都能將香港未來與自己的人生規劃契合。他又形容香港人「好聰明」，「唔係下下都要人呼籲，大家呢兩年都成為咗自主行動者，唔好被嚇怕，要變得更加識玩。」</p>
<p><strong>90 後：明日毋須紀念　因歷史會被篡改</strong></p>
<p>90 後的劉小姐下班途中接過傳單，她無奈地道「預咗（聽日）唔會好似 2019 年咁……依家政府要打壓、洗腦，坐屋企就最安全，好似大陸咁」，又笑說希望聽日雨勢更大，「淋濕啲警察，等佢哋攞咁多 OT 費嗱。」被問到會如何形容 6.12 兩周年，她卻直言，明天不是一個需要紀念的日子，「因為呢刻歷史唔係由我寫，最後都會被人改咗，好似六四咁。」</p>
