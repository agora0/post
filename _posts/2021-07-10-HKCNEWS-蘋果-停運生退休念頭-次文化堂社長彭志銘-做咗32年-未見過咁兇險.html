---
layout: post
title: "《蘋果》停運生退休念頭　次文化堂社長彭志銘：做咗32年，未見過咁兇險"
date: 2021-07-10 23:35:04.000000000 +08:00
link: https://www.hkcnews.com/article/43086/彭志銘-國安法-灣仔書展-43262/《蘋果》停運生退休念頭-次文化堂社長彭志銘：做咗32年，未見過咁兇險
categories: hkcnews
tags: blog
author: 眾聞
---

「我做咗32年，係未見過咁兇險。」次文化堂社長彭志銘嘆道。次文化堂曾以諷刺前特首董建華的《老懵董》，以及嘲諷保安局局長葉……<div><img src="https://www.hkcnews.com/news_新聞/hk-discuss/2021/07/彭志銘-書展-20210705231133_f089_large.png" align="middle"><p><strong>「我做咗32年，係未見過咁兇險。」次文化堂社長彭志銘嘆道。次文化堂曾以出版諷刺前特首董建華的《老懵董》，以及嘲諷保安局局長葉劉淑儀的《掃把頭》打響名堂，亦曾出版不少時政書籍，當中部分更已被康文署下架。彭志銘坦言為免招惹麻煩，今年不會將時政書籍帶到書展售賣，但會如常售賣講述粵語文化的書籍。</strong></p>
<p><strong>去年7月1日，港版國安法落實，緊接舉行的書展，成了社會關注的焦點－－甚麼內容會觸犯法例、執法準則為何，一眾書商當時仍一頭霧水。最後實體書展兩度延期至今年才舉行，彭志銘說直至《蘋果》資金被凍結前，他仍在猶豫要否把《六四三0》帶到展場售賣，但「蘋果出事係個清晰嘅轉折」。</strong></p>
<p><strong>大半生都為出版事業勞碌，彭志銘說，當初開出版社總有些願景想達到，如今回望，卻頓覺疲倦無力：「做呢行，唔好叫『使命』咁巴閉嘞，唔多唔少我哋都有啲嘢想做到。但你而家係做唔到㗎，無可能做得到，係包你無得做。」</strong></p>
<p><strong>在經濟疲弱、書展延期、國安法落實等衝擊下，稿源減少、社會環境沉重，都讓經營出版社更為艱難。65歲的彭志銘說，最近想過要退休，「以前都唔會咁諗，以前唔諗呢啲㗎」，但《蘋果》出版最後一份報紙當晚，他踏著將軍澳這片土地，面對眼前景況，卻頓生要唞唞的念頭：「整個社會氣氛，令到人唔想再面對呢啲問題。不如休息吓，唔係話執笠，可能休息下，再做第二樣嘢，好過你喺度都唔知做乜。」</strong></p>
<figure class="image"><picture><source srcset="https://www.hkcnews.com/news_新聞/hk-discuss/2019/07/次文化堂-彭志銘-20190717011050_db7e_large.jpg" media="(min-width: 960px)" /><source srcset="https://www.hkcnews.com/news_新聞/hk-discuss/2019/07/次文化堂-彭志銘-20190717011050_db7e_medium.jpg" media="(min-width: 720px)" /><source srcset="https://www.hkcnews.com/news_新聞/hk-discuss/2019/07/次文化堂-彭志銘-20190717011050_db7e_small.jpg" media="(max-width: 480px)" /><img class="img-responsive" src="https://www.hkcnews.com/news_新聞/hk-discuss/2019/07/次文化堂-彭志銘-20190717011050_db7e_large.jpg" alt="" /></picture>
<figcaption>次文化堂社長彭志銘，攝於早年書展。眾新聞圖片</figcaption>
</figure>
<p>兩度延期的書展，最終於今年7月14日至20日舉行。過往參展商出售的書籍百花齊放，但去年港版國安法生效後，書商籌備書展時，要考慮因素不再只是書籍受歡迎程度，而是會否觸犯法律。</p>
<p>次文化堂社長彭志銘從事出版業32年，自1990年首屆書展開幕起，每年從不缺席。他形容，書展收入對書商而言極為重要，去年書展取消，對出版業界打擊很大：「每年喺書展7日嘅收入，係頂住我哋成年嘅生意。舊年無咗一屆，你知唔知，即係我哋死捱死頂咗一年。」</p>
<p>今年總算能開檔，但隨即迎來更難解決的問題：「我哋一直研究緊咩書可以帶去。」國安法界線模糊，書商唯有從其他蛛絲馬跡猜度，摸石頭過河。康文署屢次以檢討書籍是否違反國安法為由，將書籍從公共圖書館下架，當中包括次文化堂所出版的《夢見習近平》、《香港保衛戰》等等。彭志銘認為是個訊號：「雖然唔係話一定係禁書，但圖書館都係偏向政府部門，你哋自己都會咁驚、你哋自己都唔知條紅線喺邊度，你哋自己都自己下架先。咁叫我哋唔係政府嘅有關嘅人，仲點睇到嗰條規例喺邊度呢？咁既然我地見唔到條紅線喺邊度，大部分參展商都決定，唔好帶嗰啲令佢覺得你有問題嘅書。」</p>
<p>去年書展原定7月15日舉行，港版國安法落實，只不過是兩星期以前的事。是否設追溯期、審查的標準，社會眾說紛紜，有書商當時已決定收起時政書籍。但彭志銘坦言，由於當時有傳不設追溯期，按他理解，於2019年出版的「六四三0」亦應不受規限，「我哋話應該無問題呀，佢話唔追溯架嘛...如果舊年搞得成，我哋可能已帶咗去」。<br /> <br />這年間，他仍在躊躇，直至《蘋果》停運，成為了彭志銘決定收起有關書籍的轉捩點。</p>
<blockquote>
<p><strong>蘋果出事之前，我哋仲研究緊，但而家我哋就肯定唔會帶去，呢個就係個好清晰嘅轉折。</strong></p>
</blockquote>
<p>把時政書籍收起，彭志銘坦言為了安全渡過展期，亦是無可奈何：「我話避免麻煩，就係唔好比佢嚟騷擾你，譬如有人報警又好，圍咗橙帶又好，你都好麻煩啦！你個檔口畀佢哋視為觀察對象，咁你都好煩啦！無必要去招惹呢啲問題。」</p>
<h3 class="">「做咗32年，係未見過咁兇險。」</h3>
<p>三年前，<a href="https://www.hkcnews.com/article/13682/%E6%8E%83%E6%8A%8A%E9%A0%AD-%E6%9B%B8%E5%B1%95-%E6%AC%A1%E6%96%87%E5%8C%96%E5%A0%82-13687/%E7%B6%93%E5%85%B8%E3%80%8A%E6%8E%83%E6%8A%8A%E9%A0%AD%E3%80%8B%E3%80%81%E3%80%8A%E8%80%81%E6%87%B5%E8%91%A3%E3%80%8B%E6%9B%B8%E5%B1%95%E5%A4%A7%E5%B9%B3%E8%B3%A3-%E5%BD%AD%E5%BF%97%E9%8A%98%EF%BC%9A%E5%A4%A7%E5%AE%B6%E5%94%94%E6%83%B3%E5%86%8D%E8%A6%8B%E5%88%B0%E4%BD%A2%E5%93%8B">彭志銘曾在訪問中表示</a>，具中資背景的書局不會入諷刺時政的書籍，但起碼仍能在書展，或部分獨立書店發售，如今卻已成過去。</p>
<p>「我做咗32年，係未見過咁兇險。」彭志銘嘆道，明明自己只不過是一間正常的出版社，卻變成了高危行業。他續道，以往香港也有「禁書」，過份色情、暴力的就要入膠袋，違反規例也多以罰錢處理，規例、懲罰都很清晰。如今面對《國安法》，界線模糊、未審先還柙、他反問道：「我哋係唔想犯法，但個法例係咁嘅時候，你叫我哋小市民，點樣處理呢件事？」</p>
<p>以往，每年彭志銘都會找些稿源，將他們的評論或專欄結集成書，今年是首次不成事，沒有作者答應請求。「大家以為可能佢哋係擔心國安法，但我都話，佢哋啲文喺報紙度都出過喇，應該危險程度唔大。」他透露，有作者拒絕的原因是不想回顧一年前的言論。</p>
<p>「因為嗰啲預測、評論，都好似變成廢話。而家係一個陌生、無準則嘅年代。第一佢愈睇愈難過，第二係佢都唔想將呢堆『廢話』集結成書。」彭志銘嘆道，聽到後感傷心、也感悲哀。</p>
<p><strong>經濟疲弱、書展延期、本對書商已是雙重打擊，但尚可憑信念堅持。捱過這一年，最後迎來《蘋果》結業，觸發彭志銘對事業的反思。</strong></p>
<figure class="image"><picture><source srcset="https://www.hkcnews.com/news_新聞/hk-discuss/2021/06/蘋果日報-20210624055631_dbc0_large.jpg" media="(min-width: 960px)" /><source srcset="https://www.hkcnews.com/news_新聞/hk-discuss/2021/06/蘋果日報-20210624055631_dbc0_medium.jpg" media="(min-width: 720px)" /><source srcset="https://www.hkcnews.com/news_新聞/hk-discuss/2021/06/蘋果日報-20210624055631_dbc0_small.jpg" media="(max-width: 480px)" /><img class="img-responsive" src="https://www.hkcnews.com/news_新聞/hk-discuss/2021/06/蘋果日報-20210624055631_dbc0_large.jpg" alt="" /></picture>
<figcaption>蘋果最後出版日，大批市民到壹傳媒大樓外為員工打氣。眾新聞圖片</figcaption>
</figure>
<p>「會有諗過（退休），以前都唔會咁諗，以前唔諗呢啲㗎。係真嘅，係蘋果出事之後嗰晚，我真係有諗嘅，我有去到將軍澳門口，去到嗰度影相、做啲記錄，嗰晚見到嗰個景況，我係真係有諗。」</p>
<p>畢竟次文化堂曾出版多本諷刺政治的書籍，作為創辦人怎也有些願景想達成？彭志銘坦言願景是有，但近年出版業相對疲弱、書商生存艱難，加上如今處處受制，不免有點疲倦：</p>
<blockquote class="blockquote">第一、你搵唔到好嘅稿源。第二、你啱啱都講喇，<strong>做呢行，唔好叫『使命』咁巴閉嘞，唔多唔少我哋都有啲嘢想做到，但你而家係做唔到㗎，無可能做得到，係包你無得做。</strong>第三、係整個社會氣氛，令到人唔想再面對呢啲問題，不如休息吓，唔係話執笠，我哋可能休息下，再做第二樣嘢，好過你喺度，都唔知做乜。</blockquote>
<p>「係做到好疲乏、唔想再喺度纏繞自己。你做嘢幾攰都好，但如果有回報、或者大家一齊『齊上齊落』咁你先爽架嘛，但你自己一個人企喺度，單打獨鬥咁樣，係做咩啫？同埋你一過人頂得幾多？喂（公司）真係得返我一個喺度頂架咋。」彭志銘苦笑道。</p><p><br/></p><p>觀看原文：<a href="https://www.hkcnews.com/article/43086/彭志銘-國安法-灣仔書展-43262/《蘋果》停運生退休念頭-次文化堂社長彭志銘：做咗32年，未見過咁兇險" target="_blank"> 按此連結</a></p></div>
