---
layout: post
title: "【亞冠二】接應回傳後被指踢對手輸十二碼 葉鴻輝：我保護自己咋喎"
date: 2024-11-07 15:03:09.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E4%BA%9E%E5%86%A0%E4%BA%8C%E3%80%91%E6%8E%A5%E6%87%89%E5%9B%9E%E5%82%B3%E5%BE%8C%E8%A2%AB%E6%8C%87%E8%B8%A2%E5%B0%8D%E6%89%8B%E8%BC%B8%E5%8D%81%E4%BA%8C%E7%A2%BC-%E8%91%89%E9%B4%BB%E8%BC%9D%EF%BC%9A%E6%88%91%E4%BF%9D%E8%AD%B7%E8%87%AA%E5%B7%B1%E5%92%8B%E5%96%8E
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20241107IPHVGBV.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>東方晚上主場出戰亞冠二分組賽以1：2不敵卡雅，來自伊拉克的球證尤錫夫執法備受爭議，其中爭議包括東方守門員葉鴻輝在接應回傳後，被指撞向對手輸十二碼。《獨媒》問葉鴻輝「有無嬲到想講粗口」，他表示「講咗啦」：「球證喺場入面就主宰咗比賽。」葉鴻輝稱球證當時指其踢向對手，自己已即時表示：「我保護自己咋喎，我咁咋喎，直程郁都無郁過！」</p>
<p><a data-flickr-embed="true" href="https://www.flickr.com/gp/inmediahk/57u047K22f" title="DSC_4279"><img src="https://live.staticflickr.com/65535/54123024936_d84ceab3e3_b.jpg" width="1024" alt="DSC_4279" /></a></p>
<p>在賽後記者會上，卡雅主教練星出悠與今場最佳球員堀越大蔵出席，二人笑容燦爛。星出悠稱對球隊終於贏波，取得今屆賽事的首個三分，感到非常高興，大讚球隊表現很好。</p>
<p>堀越大蔵同表示，對為球隊贏得三分感到高興。被問到在上半場遭葉鴻輝侵犯，令球隊獲得十二碼的具體情況，堀越大蔵就笑稱：「我感覺到係佢撞我。」</p>
<p><a data-flickr-embed="true" href="https://www.flickr.com/gp/inmediahk/1px13Yr0zy" title="DSC_4295"><img src="https://live.staticflickr.com/65535/54122175052_44ff6b0e30_b.jpg" width="1024" alt="DSC_4295" /></a></p>
<p><strong>盧比度：我哋喺佢哋主場開心，佢哋喺我哋主場開心</strong></p>
<p>至於落敗的東方，主教練盧比度就恭喜對手，指對方十分硬淨：「我哋喺佢哋主場開心，佢哋喺我哋主場開心。」對於輸的兩球十二碼，盧比度顯得不願置評：「我哋無VAR，我會尊重球證嘅判決。」他引述葉鴻輝稱，當時只是保護自己，惟再三強調不會評論球證的執法：「評論球證執法唔係我嘅工作一部分。」</p>
<p>盧比度最後表示，不會為球隊的表現感到失望：「有時足球就係咁，星期日我哋有另一場波，休息、復原，再好好比賽吧！」</p>
<p><a data-flickr-embed="true" href="https://www.flickr.com/gp/inmediahk/2fad9d74N8" title="2024 11-7 Finish P1-12"><img src="https://live.staticflickr.com/65535/54123003681_db7e7399df_b.jpg" width="1024" alt="2024 11-7 Finish P1-12" /></a></p>
<p><strong>葉鴻輝：如果呢球咁都十二碼，我相信一年入面有好多都十二碼</strong></p>
<p>在賽後混合採訪區，多名記者亦追問葉鴻輝對該球十二碼的看法，他先反問記者：「你哋覺得點呀！」葉鴻輝強調，當時並非其伸腳踢，而是對方衝向自己：「如果呢球咁都十二碼，我相信一年入面有好多都十二碼。」</p>
<p><a data-flickr-embed="true" href="https://www.flickr.com/gp/inmediahk/gYM5at748p" title="2024 11-7 Finish P1-10"><img src="https://live.staticflickr.com/65535/54122154037_fa5b94f9f2_b.jpg" width="1024" alt="2024 11-7 Finish P1-10" /></a></p>
<p>另外，葉鴻輝承認，球隊在先輸十二碼落後一球下，表現亦欠佳，「所以更加影響到我哋」。被問踢多一人而再輸十二碼，葉鴻輝稱球隊希望能反勝，所以大舉壓前，後防有空位導致對手有機可乘：「我都唔係太清楚，但『黃梓』應該無觸碰到佢，但球證好快就吹十二碼。反而我哋喺對面禁區被人攬跌，球證就無表示。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
