---
layout: post
title: 守護龍尾最後一人　重返沙灘視察　關祝文：改造龍尾灘是個謊話
date: 2021-07-23 15:36:59.276000000 Z
link: https://www.thestandnews.com/society/%E5%AE%88%E8%AD%B7%E9%BE%8D%E5%B0%BE%E6%9C%80%E5%BE%8C%E4%B8%80%E4%BA%BA-%E9%87%8D%E8%BF%94%E6%B2%99%E7%81%98%E8%A6%96%E5%AF%9F-%E9%97%9C%E7%A5%9D%E6%96%87%E6%94%B9%E9%80%A0%E9%BE%8D%E5%B0%BE%E7%81%98%E6%98%AF%E5%80%8B%E8%AC%8A%E8%A9%B1
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/36-23_copy.png"></figure><p>耗資 2 億元，規劃逾 14 年的大埔龍尾人造泳灘，6 月 23 日正式啟用。啟用首周，每日均有以數十計的泳客，在潮退時被海膽及老虎魚刺傷。泳灘裡，泳客與海星一起「暢泳」。龍尾灘僅是一個供市民遊樂的地點嗎？曾反對建人工泳灘，「守護龍尾大聯盟」成員關祝文，在沙灘啟用約一個月，首次實地涉水觀察，認為原有生物回流機會不大，他形容，龍尾曾是生物重要的繁殖場，慨嘆政府偏偏不給予重視，令龍尾成爲「過去式」，「正如香港嘅價值一樣，殺咗香港，剩返一個廢港喺度」。</p>

<p><strong>原有生物「回流」機會不大</strong></p>

<p>關祝文抵達沙灘，馬上走往海堤方向，並指沙面沒有碎石讓海洋生物停留，原有生物「回流」的機會不大。海堤的碎石上僅能看到常見的石蠔、寬額大額蟹及衆多的水曱甴，水退時沙面，就看到北方沙鰍、飛白楓海星，及蜆等雙貝類。</p>

<p></p><figure><img src="https://images.weserv.nl/?url=assets.thestandnews.com/media/photos/217399911_10159032659506519_1360173489209482248_n.jpg"><figcaption><span>關祝文抵達沙灘，馬上走往海堤方向，並指沙面沒有碎石讓海洋生物停留。</span></figcaption></figure><p></p>

<p></p><figure><img src="https://images.weserv.nl/?url=assets.thestandnews.com/media/photos/DSC_4989.JPG"><figcaption><span>原有的龍尾泥灘，混合沙、泥及石灘的特色，可惜 2018 年的工程開展後，風景不再。（由關祝文提供）</span></figcaption></figure><p></p>

<p>他强調，在海邊發現少數生物並不代表生態得到復原，「依家只係一個人工嘅環境，同以往係天與地比，其他嗰啲小生物或者有埋岸嘅魚仔、甲殼類，只係一啲路過嘅生物，唔可以當係一個生存空間，依家嘅龍尾只係以往環境嘅一個遺跡，以往嘅龍尾已經不存在，依家依個係泳灘，係兩回事！」</p>

<p>舊有生物回流、新生物聚居均需要時間。他說，「過多一兩年，睇吓會唔會有啲以往嘅生物，肯返嚟再喺度落腳，個環境適合咗都要排住隊或者係選擇緊返唔返嚟，所以暫時短期內我哋都唔知道......不過，生物可以存在，只係代表佢哋適應到，但唔代表佢哋係健康。」</p>

<p></p><figure><img src="https://images.weserv.nl/?url=assets.thestandnews.com/media/photos/220501154_10159032659191519_77590886560277589_n.jpg"><figcaption><span>海堤的碎石上僅能看到常見的石蠔、寬額大額蟹及衆多的水曱甴，水退時沙面，就看到北方沙鰍、飛白楓海星，及蜆等雙貝類。</span></figcaption></figure><p></p>

<p><strong>曾經有至少 400 種生物</strong></p>

<p>關祝文說，曾幾何時龍尾是一個生物非常多元的地方。</p>

<p>根據「守護龍尾大聯盟」等環保團體的調查，龍尾有至少 400 種生物，包括管海馬、海牛、蝦虎魚等。被鋪上新沙前的龍尾灘，集泥灘、沙灘和石灘於一身，加上是處於咸淡水交界的内灣，成爲多種生物的繁殖場。關祝文慨嘆，「要數生物真係好難數得曬，被改建成為海灘之前，我地每一年都搵到新嘅物種，到後期已經跟不到個速度，因爲太多物種，包括好多都係魚蝦蟹 ，雙貝類，其他浮游生物都有」。</p>

<p></p><figure><img src="https://images.weserv.nl/?url=assets.thestandnews.com/media/photos/DSC_1042_yvHj61r.JPG"><figcaption><span>龍尾有至少 400 種生物，包括圖中以尾部勾著物體的管海馬。（關祝文提供）</span></figcaption></figure><p></p>

<p>最令他深刻的，則是在冬日晚上看到，海馬的糧食、夜光性的微生物，「 好暗（的環境）閃下閃下，對面就燈火通明，個世界嘅反差好大」，「好有生命力、好有活着嘅感覺，其實環境不嬲都存在，只係人有冇嘗試去理解佢。擺喺枱上面同自然環境，完全唔可以比較」。</p>

<p></p><figure><img src="https://images.weserv.nl/?url=assets.thestandnews.com/media/photos/Bioluminescene.jpg"><figcaption><span>關祝文說，夜光性的生物，與對岸燈火通明的住宅區行程強烈對比。（關祝文提供）</span></figcaption></figure><p></p>

<p><strong>共存不只是兩個字</strong></p>

<p>發展局局長黃偉倫在開灘後，曾在網誌表示，「透過工程，人類與海洋生物和諧共存，亦體現可持續發展的理念」。</p>

<p>記者兩次到訪龍尾泳灘，不難看到有市民把玩海星。有小朋友將多隻僅手心大小的飛白楓海星幼體，放入潛水鏡、水桶，甚至將海星堆放在沙灘離水處。縱使海星被少量水浸著，然而底部那面朝天，吸盤形狀的管足不斷扭動，試圖來個翻身。幾位小朋友看得興奮，只有一位默默說了句「會死架佢」。天色漸暗，有小朋友把本來在沙灘上堆放的十多隻海星，如玩飛鏢般，逐一掉回海中。不止小朋友，中年男子及年輕女生，亦心滿意足的將海星放進膠袋。</p>

<p></p><figure><img src="https://images.weserv.nl/?url=assets.thestandnews.com/media/photos/_DSF0253.JPG"><figcaption><span>有小朋友將多隻僅手心大小的飛白楓海星幼體，堆放在沙灘離水處。</span></figcaption></figure><p></p>

<p></p><figure><img src="https://images.weserv.nl/?url=assets.thestandnews.com/media/photos/_DSF0227.JPG"><figcaption><span>中年男子將海星放進膠袋。</span></figcaption></figure><p></p>

<p><strong>遍地海星、海膽</strong></p>

<p>這是局長口中説的和諧共存嗎？</p>

<p>「你睇吓今日平日都咁多人…..就會睇到好多香港人唔介意呢個灘曾經發生咩事」關祝文說。</p>

<p>他續稱，龍尾遍地海星、海膽，本是正常的事，卻能夠引起「軒然大波」，是因爲市民對「共存」的理解不足，「人嘅希望就當係正常，正常係要理解一個大世界裏面，互相個生活係點樣」，「之前好多人話被海膽拮，其實係因為水退後，暴露咗海膽出嚟，並唔係海膽走上岸，嗰邊其實唔係岸，水退咗之後嘅潮間帶，只係人見到佢哋都仲踹落去嘅時候，你怪得邊個呢？」</p>

<p></p><figure><img src="https://images.weserv.nl/?url=assets.thestandnews.com/media/photos/2381a406-b6e0-4342-ac06-6f04f1e3b9df.jpg"><figcaption><span>上月底，沙灘發現大量海膽（港九拯溺員工會提供）</span></figcaption></figure><p></p>

<p></p><figure><img src="https://images.weserv.nl/?url=assets.thestandnews.com/media/photos/217259250_10159032658806519_1107085208154685973_n.jpg"><figcaption><span>有家庭客，將海星放在浮板上觀賞。</span></figcaption></figure><p></p>

<p>他撈起水中一塊海星殘肢，上面有明顯的「拉鋸」痕跡。記者問他，海星是否被魚咬斷臂？他說，「魚一般就唔會食海星，自然死亡定係人為，我哋冇辦法知……」</p>

<p></p><figure><img src="https://images.weserv.nl/?url=assets.thestandnews.com/media/photos/220992396_10159032658706519_7467760784742981941_n.jpg"><figcaption><span>關祝文撈起水中一塊海星殘肢，難以估計海星是否被人破壞。</span></figcaption></figure><p></p>

<p>關祝文形容，人只介意是否能放入口，卻無視生物的生存空間，「我諗對多數嘅來講係共存，係食唔食得比較重要啲，大家會好介意海鮮幾錢斤，有冇新鮮嘢食，但係唔介意海鮮係邊度嚟。可能共存，係得返標本或者係網上圖片。」</p>

<p>他補充，不僅市民沒有理解何謂共存，其實連政府部門也沒有，「之前搬走去汀角嗰啲（生物），跟住你就調低唔理，唔知生死，幾年之後就話搵唔番，真係要共存要做多啲功夫，教香港人，甚至教下啲局長自己，乜嘢叫共存」。</p>

<p><strong>最後淨土上完成承諾</strong></p>

<p>最終，人造沙灘工程在 2018 年動工，2021 年落成。</p>

<p>關祝文說：「呢度某程度上對好多人來講都係過去式，我放唔低。對依度嘅生物曾經許下過諾言，唔做對唔住『大家』！」</p>

<p>現時泳灘旁邊，僅餘一個只有百多米的小泥灘，同樣有著咸淡水交界、沙泥地的特點，不過沒有龍尾灘，原來讓生物落腳的潮池（即退潮時，水殘留在石間並形成一個封閉的水池）。</p>

<p>他希望可以繼續記錄這個小泥灘上的一切，但他更希望的，是遊人在僅餘的泥灘減少活動，令生物有一個喘息的機會，「既然個（沙）灘已經起成左，昔日嘅嘢已經冇咗，希望有人唔好再集中喺外圍的泥灘，依一、兩年好多人冇得喺沙灘玩就喺外圍掘蜆，捉走好多嘢，對外圍壓力非常大，好多生物，雖然政府冇殺佢哋，但係就係俾啲遊人浪費。」</p>

<p></p><figure><img src="https://images.weserv.nl/?url=assets.thestandnews.com/media/photos/template-28.png"></figure><p></p>

<p></p><figure><img src="https://images.weserv.nl/?url=assets.thestandnews.com/media/photos/218915875_10159032659976519_8143360809464609821_n.jpg"><figcaption><span>關祝文說：「呢度某程度上對好多人來講都係過去式，我放唔低。對依度嘅生物曾經許下過諾言，唔做對唔住『大家』！」</span></figcaption></figure><p></p>

<p><br>
<strong>如龍尾如港</strong></p>

<p>土木工程署日前上載了一條名爲「龍尾水世界」短片，指在龍尾水域拍攝到，被國際自然保護聯盟列爲「易危」的管海馬等各種生物、</p>

<p>關祝文批評，改造龍尾灘是「一個謊話嘅 project」，「雖然話喺外圍都會見到海馬，但係呢個係佢哋本來一個好重要嘅繁殖場，但係就偏偏不被重視，正如香港嘅價值一樣，殺咗香港，剩返一個廢港喺度。」</p>

<p>他說，龍尾成爲人造沙灘前，既可以讓市民暢泳，又可以讓生物繁殖，不過政府硬是要破壞平衡，扼殺生物生存空間，情況就如今日香港，「龍尾好似香港今日嘅縮影一樣，所有事都係因為某啲人嘅利益關係，而大費周章，浪費資源空間，扼殺環境，令原本好珍貴的都不再存在。」</p>

<p>扼殺過後是完結嗎？</p>

<p>關祝文無奈指，最近有太多「政事」（或許關説的是「正事」），令港人無暇兼顧，「每件事都有佢嘅重要性，只不過個問題係，我哋仲有冇個心、空間、力量去支持自己繼續守落去，希望龍尾嘅損失，可以帶到多番啲人醒覺......醒覺我哋究竟損失左啲乜嘢。」</p>

<p>「唔好俾呢個灘呢個環境，無聲無息咁樣被謀殺」堅守龍尾 14 年的關祝文說。</p>

<p></p><figure><img src="https://images.weserv.nl/?url=assets.thestandnews.com/media/photos/216032150_10159032658366519_8882880333961937540_n.jpg"><figcaption><span>關祝文希望龍尾，不要成爲一個過去式。</span></figcaption></figure><p></p>

<p>&nbsp;</p>

<blockquote>
<p>後記&nbsp;</p>

<p>在龍尾泥灘涉水時，忽然看到一隻如尾指指甲大小的蜘蛛在水面浮載浮沉，看似已經「撒手人寰」。</p>

<p>正當記者不以爲意時，關祝文彎下腰，伸手一撈，蜘蛛在落在他食指上。他同樣不以爲意的說：「（蜘蛛）或者畀風吹下來，等等，我放返上樹先」，轉身走到岸邊的小樹。關祝文說：「正常嘅環境，人係唔應該干涉佢（蜘蛛生死），不過在環境咁破壞嘅地方，有時都忍唔到手。」</p>

<p>關祝文身上，看到了共存。</p>
</blockquote>

<p></p><figure><img src="https://images.weserv.nl/?url=assets.thestandnews.com/media/photos/222781924_10159032658731519_3936017387441199371_n.jpg"><figcaption><span>關祝文將一隻在水面浮載浮沉的蜘蛛，放回樹上。</span></figcaption></figure><p></p>

<p>&nbsp;</p>
