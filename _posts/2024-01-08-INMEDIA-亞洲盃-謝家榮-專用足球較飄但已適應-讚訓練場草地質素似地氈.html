---
layout: post
title: "【亞洲盃】謝家榮：專用足球較飄但已適應 讚訓練場草地質素似地氈"
date: 2024-01-08 03:30:11.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E4%BA%9E%E6%B4%B2%E7%9B%83%E3%80%91%E8%AC%9D%E5%AE%B6%E6%A6%AE%EF%BC%9A%E5%B0%88%E7%94%A8%E8%B6%B3%E7%90%83%E8%BC%83%E9%A3%84%E4%BD%86%E5%B7%B2%E9%81%A9%E6%87%89-%E8%AE%9A%E8%A8%93%E7%B7%B4%E5%A0%B4%E8%8D%89%E5%9C%B0%E8%B3%AA%E7%B4%A0%E4%BC%BC%E5%9C%B0%E6%B0%88
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240108tkw.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港足在卡塔爾備戰亞洲盃決賽周，守門員謝家榮向《獨媒》談到今屆賽事的專用足球，指與港超聯比賽的用球相比，重量上沒太大分別，但則較飄，相對較難預測軌跡，但自上月中本地集訓以來已適應，又大讚卡塔爾大學訓練場的草地質素非常好，「落地」的時候感覺如同地氈。</p>
<p><a data-flickr-embed="true" href="https://www.flickr.com/gp/inmediahk/gb538N987H" title="1230 Training-45"><img src="https://live.staticflickr.com/65535/53431598072_96efdc7725_b.jpg" width="1024" alt="1230 Training-45" /></a><br /><em>足總圖片</em></p>
<p>今屆亞洲盃決賽周採用由KELME卡爾美，為賽事特別設計的「VORTEXAC23」作比賽足球。謝家榮向《獨媒》表示，亞洲盃比賽用球的重量，與港超聯的分別不大，但就相對較飄：「亞洲盃呢個比賽用波對於我嚟講係比較難預測，即係比起港超嗰個波係難預測。佢可能突然之間會飄啦，真係比較飄，向外飄，或者有時會停喺空中。」</p>
<p>不過，謝家榮指，在經過本地及阿布扎比集訓後已適應該皮球：「由本地集訓開始，我哋已經用嗰個波練，所有嘢都適應得好好，習慣得好好。」</p>
<p><a data-flickr-embed="true" href="https://www.flickr.com/gp/inmediahk/38212srBtc" title="0106 Training-10"><img src="https://live.staticflickr.com/65535/53447968939_b2eb342a46_b.jpg" width="1024" alt="0106 Training-10" /></a><br /><em>足總圖片</em></p>
<p><strong>世界盃球隊訓練場地集訓 謝家榮感幸福</strong></p>
<p>在轉抵多哈後，港足選址前年世界盃球隊的訓練場地，即卡塔爾大學作集訓。「家榮」表示，對於能夠在該場地操練感到開心、幸福：「可以享用呢個咁好嘅場，質素咁高嘅場，仲要係一啲世界頂級嘅國家隊都用過嘅一個球場，真係估唔到自己都可以喺度訓練。」</p>
<p>港足訓練近年都在位於將軍澳的足球訓練中心進行，今次海外集訓就令一眾球員有新鮮體會。謝家榮亦指出，卡塔爾大學訓練場的面積，感覺上較香港的球場大，並以「非常好」來形容草地質素：「我哋要撲波、要落地嘅時候，個感覺係好舒服啦，唔會痛，唔會啜住，個人係好smooth 嘅。落地嗰下係好舒服，好似喺地氈咁樣。」此外，「家榮」又提到，訓練場內設有球員專用更衣室及冷暖按摩池，對場地設備非常滿意。</p>
<p><a data-flickr-embed="true" href="https://www.flickr.com/gp/inmediahk/099kdFajro" title="0107 Training-11"><img src="https://live.staticflickr.com/65535/53449126757_d0d430f3b7_b.jpg" width="1024" alt="0107 Training-11" /></a><br /><em>足總圖片</em></p>
<p><strong>謝家榮籲一同見證港隊成果  交出應有表現報答球迷</strong></p>
<p>港足在香港時間周三（10日）晚上11時半，會與沙地阿拉伯進行練習賽。謝家榮強調，球隊在集訓其間都出盡全力備戰，務求以最佳狀態出戰三場賽事。</p>
<p>「家榮」呼籲球迷一同見證港隊成果：「可能小組出線，甚至行到更遠啦。就算最後結果可能未必係咁都好。每一場都希望俾你哋睇到，我哋爭勝嘅決心、我哋嘅拼搏精神，交出應有嘅表現去報答大家。」</p>
</div></div></div>
