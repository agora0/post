---
layout: post
title: "【阻差辦公判無罪】早產孕婦落淚：終討回公道　考慮向警方索償　鄧炳強曾指不同意警「唔啱」"
date: 2021-12-24 10:29:57.770000000 Z
link: https://www.thestandnews.com/court/%E9%98%BB%E5%B7%AE%E8%BE%A6%E5%85%AC%E5%88%A4%E7%84%A1%E7%BD%AA%E6%97%A9%E7%94%A2%E5%AD%95%E5%A9%A6%E8%90%BD%E6%B7%9A%E7%B5%82%E8%A8%8E%E5%9B%9E%E5%85%AC%E9%81%93-%E8%80%83%E6%85%AE%E5%90%91%E8%AD%A6%E6%96%B9%E7%B4%A2%E5%84%9F-%E9%84%A7%E7%82%B3%E5%BC%B7%E6%9B%BE%E6%8C%87%E4%B8%8D%E5%90%8C%E6%84%8F%E8%AD%A6%E5%94%94%E5%95%B1
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/pk-14_O6FrwMA.png"></figure><p>有 7 個月身孕的 4 旬婦於土瓜灣被警員截查身份證，一度疑遭警反鎖雙手拖行，孕婦 3 天後誕下早產兒，今（24 日）被裁定阻差辦公罪名不成立（另見<a href="https://www.thestandnews.com/court/%E6%97%A9%E7%94%A2%E5%AD%95%E5%A9%A6%E8%A2%AB%E6%8C%87%E6%8B%92%E5%87%BA%E7%A4%BA%E8%BA%AB%E4%BB%BD%E8%AD%89-%E9%98%BB%E5%B7%AE%E8%BE%A6%E5%85%AC%E7%BD%AA%E5%90%8D%E4%B8%8D%E6%88%90%E7%AB%8B-%E5%AE%98%E8%AD%A6%E5%8F%A3%E4%BE%9B%E4%B8%80%E8%87%B4%E5%87%BA%E9%8C%AF-%E5%8C%AA%E5%A4%B7%E6%89%80%E6%80%9D">報道</a>）。被告劉笑芬於庭外激動流淚，向記者表示，「終於有一個勝利，攞返個公道，捱咗好耐...終於天有眼啦真係」。</p>

<p>被告劉笑芬指出，她會考慮就案件向警方索償，而她早前亦已向警察投訴課作出投訴，「希望可以比返個公義嘅判決比我...對於啲差佬咁做嘢，係唔啱嘅，我想問下鄧炳強係點回應呢個問題？」</p>

<p><strong>鄧炳強年初稱：慰問事主 但不認為同事「唔啱」</strong></p>

<p>時任警務處處長鄧炳強今年年初就事件，回應立法會議員查詢時，對事主表示慰問，但不認同「基層同事唔啱，好似講到係不必要武力咁。」，強調警員是根據當時情況作出行動，盡量不影響他人，「用最低武力完成行動」，而警方亦已收到相關投訴，及尋獲獨立證人，會作公平及詳細調查，並相信案件調查結果可以還大家清白。</p>

<p>被告劉笑芬又認為公道站在她的那邊，「唔會幫晒啲警察囉，我覺得今次終於天有眼，呢個判決我等咗好耐」，被告指她被官司折磨了一年，而她早產的兒子現時健康情況仍屬中下，「後期都唔知點」，她希望兒子可健康成長，日後做個勇敢的人，並指「每年呢一日，我都會同我BB出去慶祝，呢日對於我講好重要，終於可以解脫」。</p>

<p>她又指，家人及朋友於官司期間一直陪伴左側，「佢哋一直陪住我一齊行，而家我終於行咗出嚟」，她對裁決感到滿意，「啲人話我做show，終於唔係我做show啦」，她又感謝傳媒關注事件，希望同類事件不要再發生，「其實查張身份證姐，唔應該做到咁大，我已經好配合㗎啦，所以可以證明到我唔係阻差辦公。」</p>

<p>被告認為自己遭濫捕濫告，「鎖我手銬其實就唔啱，過程中我一直都無反抗，阿官都係咁講，我好堅定（認為）呢個官真係幾好，所以我對差佬真係好失望。」</p>

<p>&nbsp;</p>

<p>&nbsp;</p>
