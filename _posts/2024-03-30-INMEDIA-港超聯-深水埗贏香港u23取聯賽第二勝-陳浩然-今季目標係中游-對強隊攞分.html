---
layout: post
title: "【港超聯】深水埗贏香港U23取聯賽第二勝 陳浩然：今季目標係中游、對強隊攞分"
date: 2024-03-30 11:10:01.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E6%B7%B1%E6%B0%B4%E5%9F%97%E8%B4%8F%E9%A6%99%E6%B8%AFu23%E5%8F%96%E8%81%AF%E8%B3%BD%E7%AC%AC%E4%BA%8C%E5%8B%9D-%E9%99%B3%E6%B5%A9%E7%84%B6%EF%BC%9A%E4%BB%8A%E5%AD%A3%E7%9B%AE%E6%A8%99%E4%BF%82%E4%B8%AD%E6%B8%B8%E3%80%81%E5%B0%8D%E5%BC%B7%E9%9A%8A%E6%94%9E%E5%88%86
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240330SSP.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港超聯在復活節假期上演賽事，深水埗作客斧山道運動場3：1擊敗香港U23，取得今季第二場聯賽勝仗，升上第九位。《獨媒》問到深水埗今季目標，深水埗主教練陳浩然劍指中游：「希望每一隊波⋯⋯都唔係唔好覺得係攞唔到分，對傑志又好，理文又好，對其他強隊都好，我相信我哋會係攞到分。」</p>
<p><a data-flickr-embed="true" href="https://www.flickr.com/gp/inmediahk/h12c592N4P" title="DSC_0961"><img src="https://live.staticflickr.com/65535/53619352617_9117d1fb5b_b.jpg" width="1024" alt="DSC_0961" /></a></p>
<p><strong>蘇沙先任後備 深水埗先開紀錄</strong></p>
<p>今場被視為下游大戰，兩隊今季<a href="https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E9%A6%99%E6%B8%AFu23%E9%A0%98%E5%85%88%E5%85%A9%E7%90%83%E9%81%AD%E6%B7%B1%E6%B0%B4%E5%9F%97%E8%BF%AB%E5%92%8C-%E5%8F%B8%E5%BE%92%E6%96%87%E4%BF%8A%E6%84%9F%E5%A4%B1%E6%9C%9B%EF%BC%9A%E6%83%B3%E8%AC%9B%E7%B2%97%E5%8F%A3%E5%BE%97%E5%94%94%E5%BE%97">首循環</a>交手踢成2：2。香港U23今場陣容變化不大，雲天樂任守門員，梁煒烽、林學曦、鄭進泓、郭子堦及林智豐都在正選名單。深水埗由梁興傑把關，正選用上馬高域兄弟、宋柱浩、小田倉康太、拿亞及鄧嘉，顏卓彬任隊長，蘇沙先任後備。</p>
<p>上半場初段，兩隊互相試探，惟球場草地質素欠佳。7分鐘，波比右路斬入禁區，鄧嘉力壓梁煒烽頭球攻門，但未能命中目標。</p>
<p><a data-flickr-embed="true" href="https://www.flickr.com/gp/inmediahk/jG12333h3L" title="DSC_1073"><img src="https://live.staticflickr.com/65535/53620249016_73b2fdb3b8_b.jpg" width="1024" alt="DSC_1073" /></a></p>
<p>18分鐘，深水埗左路角球，小田倉康太開短傳予顏卓彬，後者回傳雲尼馬高域，他大腳送入禁區，鄧嘉遠柱接應頂中楣，艾雲馬高域快郭子堦一步補中頂入，不過足總網站就顯示，入球球員為鄧嘉，深水埗領先1：0。在失球後，鄭進泓一度向球證鄧慶富投訴：「佢（旁證）話越位呀！」</p>
<p><a data-flickr-embed="true" href="https://www.flickr.com/gp/inmediahk/03zR61g8JV" title="DSC_1141"><img src="https://live.staticflickr.com/65535/53620563964_383ac6e84a_b.jpg" width="1024" alt="DSC_1141" /></a></p>
<p><strong>宏愷志擺烏龍  林學曦下半場入波追近</strong></p>
<p>33分鐘，深水埗在左路再次獲得角球，小田倉康太今次斬近柱，宏愷志與鄧嘉爭奪皮球，前者在受壓下批後「擺烏龍」頂入自己龍門，深水埗擴大紀錄至2：0。司徒文俊多次顯得十分勞氣，喚「前啲、前啲」。</p>
<p><a data-flickr-embed="true" href="https://www.flickr.com/gp/inmediahk/7VCc067iRq" title="DSC_1045"><img src="https://live.staticflickr.com/65535/53620438338_cfeb095c06_b.jpg" width="1024" alt="DSC_1045" /></a></p>
<p>下半場換邊，香港U23換入黎皚韜、李卓軒，收起宏愷志及羅焯熙，深水埗多次利用過頭波，沿兩翼進攻。57分鐘，蘇沙入替顏卓彬。63分鐘，林智豐左路入楔出波，鄧子均「拉都拉唔住」，林學曦門前第一時間撞入，替香港U23追成1：2。</p>
<p><a data-flickr-embed="true" href="https://www.flickr.com/gp/inmediahk/W36119T541" title="DSC_1329"><img src="https://live.staticflickr.com/65535/53620437513_341f17f0a6_b.jpg" width="1024" alt="DSC_1329" /></a></p>
<p><a data-flickr-embed="true" href="https://www.flickr.com/gp/inmediahk/3c77H599jn" title="DSC_1357"><img src="https://live.staticflickr.com/65535/53620437458_4589ab8c09_b.jpg" width="1024" alt="DSC_1357" /></a></p>
<p><strong>林學曦射失十二碼  宋柱浩拉開距離</strong></p>
<p>香港U23及後傾力反撲，75分鐘，鄧子均手球，鄧慶富在翻看視像助理裁判片段後，裁定鄧子均手球，直指十二碼。林學曦操刀，但竟中楣彈出，香港U23錯失追和機會。在射失十二碼後，林學曦在原地發呆，久久未能言語。</p>
<p><a data-flickr-embed="true" href="https://www.flickr.com/gp/inmediahk/U9B49Q730S" title="DSC_1352"><img src="https://live.staticflickr.com/65535/53620228696_dccffa4976_b.jpg" alt="DSC_1352" /></a></p>
<p>主隊入波不成，反而再失波，81分鐘，小田倉康太右路處理罰球，拿亞頭槌二傳，宋柱浩接應起腳破網，替深水埗拉開比數3：1。梁興傑其後勉勵隊友：「Fight until the end！Together 呀喂！」在聽到補時為7分鐘後，梁興傑就大喊：「唉，X你老母，快X啲踢埋啦，7分鐘！」深水埗最後3：1擊敗香港U23，取得今季聯賽第二場勝利。</p>
<p><a data-flickr-embed="true" href="https://www.flickr.com/gp/inmediahk/Yz7ZmTqK6z" title="DSC_1210"><img src="https://live.staticflickr.com/65535/53620563729_62ed47bdd0_b.jpg" width="1024" alt="DSC_1210" /></a></p>
<p><strong>陳浩然盼取目標分數  要習慣「領先嘅情況點樣踢」</strong></p>
<p>今場入場人數為216人，宋柱浩成為今場最佳球員，YouTube頻道試當真成員許賢都有入場。深水埗連續兩季在季中易帥，陳浩然在去年11月上任，在1月簽入舊部、來自巴西現已取得特區護照的蘇沙。</p>
<p>陳浩然表示，球隊上半場踢得很好，成功踢出部署：「死球都做到⋯⋯好過練波𠻹，我哋練波都未必入到。」他又透露，已對深水埗球員定下要求，取得目標分數，並且有信心做到。</p>
<p><a data-flickr-embed="true" href="https://www.flickr.com/gp/inmediahk/16UcYPfyH4" title="DSC_1404"><img src="https://live.staticflickr.com/65535/53620437228_c194e8ee85_b.jpg" width="1024" alt="DSC_1404" /></a></p>
<p>不過，深水埗在今場下半場一度受壓，陳浩然認為球隊要習慣、開始有經驗「領先嘅情況點樣踢」，幸好最終取得勝利，不然會令球員有心理壓力，不懂應對領先的比賽：「因為我哋好多時都係落得，嗰道氣去追返佢。領先之後，啲球員開始⋯⋯真係要知⋯⋯。」他表示：「我相信下半季，好多時間我哋都有機會會領先，希望大家領先情況之下，點樣去應付。」</p>
<p><a data-flickr-embed="true" href="https://www.flickr.com/gp/inmediahk/5v82FYYW1W" title="DSC_1271"><img src="https://live.staticflickr.com/65535/53620674465_3b05b373b6_b.jpg" width="1024" alt="DSC_1271" /></a></p>
<p><strong>曾喚蘇沙改變踢法  陳浩然：佢嘅任何嘢都可以幫到隊波</strong></p>
<p>被問到蘇沙今場先任後備，是否球隊戰術部署，陳浩然稱球隊有不同部署，例如在領先的時候欲擴大比數，或落後的時候欲爭取入球，「有個球員出到嚟可以改變戰局」。</p>
<p>陳浩然又提到，蘇沙已不是昔日南華的他，而球員年紀漸長，難免要改變踢法：「我同蘇沙傾過呢個問題，我話你唔係以前攞住個波廿碼落去嗰個，要用自己經驗保持個波，用自己射術，佢都要時間去改變。佢一出嚟踢就嘭嘭聲⋯⋯佢想㗎，但年紀真係令到佢去唔到呀嘛。佢嘅經驗、射術、出波，任何嘢都可以幫到隊波。」</p>
<p><a data-flickr-embed="true" href="https://www.flickr.com/gp/inmediahk/8FUH46r511" title="DSC_0987"><img src="https://live.staticflickr.com/65535/53620600704_252feee545_b.jpg" width="1024" alt="DSC_0987" /></a></p>
<p>至於深水埗今場由鄧子均客串左閘，陳浩然就指其在對中超球隊深圳鵬城的友賽出任同一位置：「佢踢得好好，令到我有信心擺佢。我又想有兩邊嘅長界外球，子均亦都掟到，波比又掟到左右。」他認為，雖然鄧子均今場一度犯錯，但球隊成功取得勝利，所以是很好的學習機會。</p>
<p><a data-flickr-embed="true" href="https://www.flickr.com/gp/inmediahk/rUM0Uit0eK" title="DSC_1426"><img src="https://live.staticflickr.com/65535/53620437058_cf8513ea20_b.jpg" width="1024" alt="DSC_1426" /></a></p>
<p><strong>司徒文俊指球員下半場已盡力  對球證執法有微言</strong></p>
<p>而香港U23則在今季聯賽仍未打開勝利之門，繼續排在包尾。對於在射失十二碼後遭對手再入一球，主教練司徒文俊就表示，球員在下半場已盡力：「十二碼入唔入無得好講嘅，唔入係可惜嘅。」</p>
<p>不過，司徒文俊承認，球隊失第三球非常「攞命」，亦對球證今場的執法尺度有微言，質疑無視客隊的粗暴行為。</p>
<p>記者：麥馬高、周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
