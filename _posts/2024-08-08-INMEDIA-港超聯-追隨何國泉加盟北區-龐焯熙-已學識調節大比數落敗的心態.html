---
layout: post
title: "【港超聯】追隨何國泉加盟北區  龐焯熙：已學識調節大比數落敗的心態"
date: 2024-08-08 10:50:52.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E8%BF%BD%E9%9A%A8%E4%BD%95%E5%9C%8B%E6%B3%89%E5%8A%A0%E7%9B%9F%E5%8C%97%E5%8D%80-%E9%BE%90%E7%84%AF%E7%86%99%EF%BC%9A%E5%B7%B2%E5%AD%B8%E8%AD%98%E8%AA%BF%E7%AF%80%E5%A4%A7%E6%AF%94%E6%95%B8%E8%90%BD%E6%95%97%E7%9A%84%E5%BF%83%E6%85%8B
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240808B.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>均業北區今季續戰港超聯，球隊今季迎來大變動，簽入多名年輕球員，包括曾效力香港U23、晉峰的守門員龐焯熙。從香港U23、晉峰，龐焯熙連續兩季都是榜尾球隊的守門員，在多場賽事中經歷大比數落敗，更曾試過「輸到喊」。不過，龐焯熙稱已累積了不少經驗，學會調整該種不好受的心態：「唔好好快就一蹶不振，會調整到繼續幫返隊波，令到比數逆轉。」</p>
<p><a data-flickr-embed="true" href="https://www.flickr.com/gp/inmediahk/zYufy4CL36" title="DSC_5117"><img src="https://live.staticflickr.com/65535/53908699137_2553416f35_b.jpg" width="1024" alt="DSC_5117" /></a></p>
<p><strong>同獲九龍城邀請  加盟北區因需要出場時間</strong></p>
<p>早前入選港隊名單的龐焯熙，今季轉投北區，他形容「幾興奮，有新挑戰」：「希望盡量幫到隊波，盡量表現到自己。」在晉峰宣布退出港超聯後，龐焯熙透露接獲九龍城主教練陳銘剛的邀請，又曾與傑志的教練作討論，最後在北區副總監何國泉的力邀下，決定加盟該支區隊：「同咗其他前輩，同埋何Sir 傾，佢哋都係覺得我個年紀，都係需要出場時間。」</p>
<p>二人原來早有淵源，龐焯熙自小學便跟隨何國泉，早在太陽國際體育會已是其學生，「跟返佢練會進步多啲」：「本身喺晉峰都係因為佢呀嘛，跟住借咗出去就無跟佢練，跟住今年跟返佢囉。」</p>
<p><a data-flickr-embed="true" href="https://www.flickr.com/gp/inmediahk/3843Xd7Ru2" title="DSC_5027"><img src="https://live.staticflickr.com/65535/53909593776_fa5d6285c3_b.jpg" width="1024" alt="DSC_5027" /></a></p>
<p><strong>龐焯熙：每場都要好過上一場，每場都要進步</strong></p>
<p>談到今季加盟北區的目標，龐焯熙就明言「沒有目標」，因為曾經覺得好大壓力：「我要clean sheet，每個龍門都想，但係發覺做唔到，心態就開始要調整，宜家就覺得冇一個好指定目標。每場都要好過上一場，每場都要進步。例如每場波之前都定一啲目標，如果今日失咗幾多球，就要撲得多過個失球數字。一方面令到我自己心情容易啲，另一方面有滿足感、成就感。」</p>
<p><a data-flickr-embed="true" href="https://www.flickr.com/gp/inmediahk/0K1JYD4DfU" title="DSC_5033"><img src="https://live.staticflickr.com/65535/53908699477_35cb2e6c78_b.jpg" width="1024" alt="DSC_5033" /></a></p>
<p>均業北區今季簽入兩名南亞裔新球員，23歲、巴基斯坦裔的簡嘉亨是其中一人，他前季效力冠忠南區，並代表香港出戰亞洲盃外圍賽。簡嘉亨去季轉投港會，在對北區的賽事揮拳打向張俊軒，導致兩隊發生衝突，他事後在社交網站發文道歉。</p>
<p><a data-flickr-embed="true" href="https://www.flickr.com/gp/inmediahk/01wACJ1GT8" title="DSC_5057"><img src="https://live.staticflickr.com/65535/53909937259_fe9abfb2e9_b.jpg" width="1024" alt="DSC_5057" /></a></p>
<p><strong>簡嘉亨：今年好重要  盼爭取表現重返港隊</strong></p>
<p>簡嘉亨今季獲何國泉邀請加盟北區，他表示十分高興，希望交出好表現，以力爭重返港隊，並形容「今年好重要」：「Feel 到一個職業球隊啦，個個都知道嗰邊啲練波嗰啲嘢，呢度就fit 返練波嗰啲嘢，都好開心。」他表示協助北區贏波最重要：「出場都緊要，但希望唔好傷啦。」</p>
<p><a data-flickr-embed="true" href="https://www.flickr.com/gp/inmediahk/5H280P592d" title="DSC_5041"><img src="https://live.staticflickr.com/65535/53909593631_853a4929e2_b.jpg" width="1024" alt="DSC_5041" /></a></p>
<p>另外，深水埗去季殺入足總盃決賽，最終不敵東方，球隊最後未能籌得足夠班費，宣布自降甲組。印度裔後衛波比表現備受好評，他對能夠加盟北區感到興奮，希望能在隊友身上學得更多，「想攞好啲嘅result」。</p>
<p><a data-flickr-embed="true" href="https://www.flickr.com/gp/inmediahk/g7A3UqynP5" title="DSC_5075"><img src="https://live.staticflickr.com/65535/53909593601_d7e794b6c5_b.jpg" width="1024" alt="DSC_5075" /></a></p>
<p><strong>波比：期望更多少數族裔球員出戰港超聯</strong></p>
<p>波比稱在知悉深水埗自降後感到失望：「諗緊會唔會有球隊踢到，最尾北區有搵我，好happy呀，可以超聯再踢波，可以再努力啲比其他人睇到。」至於今季目標，波比稱，去年協助深水埗晉身足總盃決賽：「今年想贏埋，呢個係我自己嘅目標，想同全部球員一齊努力啲。」</p>
<p>現年25歲的波比，他最後勉勵其他印度裔的小朋友繼續努力，期望會有更多少數族裔球員，能夠征戰港超聯：「If you can keep on going everyday, nobody can stop you. I hope I can be a good model for everyone。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
