---
layout: post
title: 盧寵茂讚內地疫情控制得好　「我喺深圳有自由多過香港」　稱朋友羨慕打國藥疫苗
date: 2021-03-20 08:00:51.000000000 +00:00
link: https://thestandnews.com/politics/%E7%9B%A7%E5%AF%B5%E8%8C%82%E8%AE%9A%E5%85%A7%E5%9C%B0%E7%96%AB%E6%83%85%E6%8E%A7%E5%88%B6%E5%BE%97%E5%A5%BD-%E6%88%91%E5%96%BA%E6%B7%B1%E5%9C%B3%E6%9C%89%E8%87%AA%E7%94%B1%E5%A4%9A%E9%81%8E%E9%A6%99%E6%B8%AF-%E7%A8%B1%E6%9C%8B%E5%8F%8B%E7%BE%A8%E6%85%95%E6%89%93%E5%9C%8B%E8%97%A5%E7%96%AB%E8%8B%97/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/100-0420copy_lA4h2_600x0.png" /><br /><br /><p>港台節目《鏗鏘說》最新一集訪問港大深圳醫院院長盧寵茂，盧寵茂大讚內地疫情控制得好，因此人民有更多自由，形容在深圳比香港更自由。盧寵茂早前率先注射中國國藥疫苗，「開心架其實，好多朋友睇到我打針之後，個個都好羨慕我，佢哋都好想打疫苗」。</p>
<p>盧又不點名批評有醫護「講負面嘅嘢」，似乎暗示早前有醫護組織呼籲勿打科興疫苗，形容對防疫沒有好處；節目主持人羅永聰追問，如果呼籲「睇定啲先打」又如何，盧稱「防疫入面有好多嘢都要特事特辦」。</p>
<p>提到去年初武漢肺炎疫情爆發後，盧寵茂曾公開表示希望帶隊去武漢支援，他比喻當時自己是「志願兵」，對於最終未有成行，因而被指出爾反爾，他解釋「打仗啊，武漢啊，唔係一個你隨便話去就去，你估你去旅遊咩」，又指「雖然去唔到，我自己覺得問心無愧」。</p>
<p>他又表示，自己對內地醫療系統有信心，透露去年在曾在內地動手術，由內地醫生操刀，「佢哋經驗絕對係世界頂級」，指世界各地都會到內地觀摩。</p>
<p><strong>愛國如孝順父母　並非政治</strong></p>
<p>被問到其清晰的愛國立場，盧寵茂表示自己是中國人，對國家的看法很簡單：「我覺得愛國唔係政治，姐係好似孝順係咪政治？對父母好唔係政治」。不過他隨即表示，「但係政黨唔同，我唔係支持任何一個政黨，我係支持我嘅國家」。</p>
<p>他表示自己從小到大「都有呢種（愛國）感覺……當國家弱、當國家有問題會唔開心」，形容「你屋企好，應該開心，調轉嘅話呢個人應該有啲問題」。盧又表示，香港回歸至今 24 年，多次大事「都係國家幫咗我哋」，例如金融風暴等大事，以及在疫情下專門接收穩定確診病人的北大嶼山臨時醫院，他形容都是「國家送畀我哋」。</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/9Dm6wgRopGE" title="YouTube video player" width="560"></iframe></p>
<p><strong>中國防疫成功　「唔駛講自由」</strong></p>
<p>談及中國防疫工作中「健康碼」等追蹤工作，盧寵茂強調他主要看數據，「唔使講咩，用咩自由、咩人權，講無用嘅」，直指「事實證明中國防疫係成功，唔使講自由」。他又認為，內地包括深圳的疫情控制得好，因此「人先至會有自由」。</p>
<p>主持羅永聰聽罷則問是否指「出入自由」，盧則答是「基本的自由」 ，相比英國等國家需要封城，「好肯定話俾你聽，我係深圳有自由，多過喺香港有自由」。</p>
<p><strong>二選一環節　選用中國牌子手機</strong></p>
<p>節目環節之一「二選一」，被問到在選購新手提電話時，會選中國牌子或是外國牌子，盧寵茂選擇了中國牌子，謂「因為我用過，我覺得好好，特別影相真係好靚 」。而另外一題問，如要選擇移居一個地方，會選擇北京或是東京，盧寵茂選擇北京，他說「（東京）啱啱先至地震，仲唔驚啊，況且語言又唔通，我肯定揀北京」。</p>
<p>前政務官李百全 3 月 1 日起出任廣播處長後，連番出手整治港台節目，早前已累計抽起最少 3 集節目。《鏗鏘說》繼上集播出港區政協會員陳婉嫻訪問，今集則播出盧寵茂的訪問。</p>
