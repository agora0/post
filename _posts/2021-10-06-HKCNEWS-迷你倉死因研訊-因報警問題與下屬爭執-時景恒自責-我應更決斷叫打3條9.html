---
layout: post
title: "【迷你倉死因研訊】因報警問題與下屬爭執  時景恒自責：我應更決斷叫打3條9"
date: 2021-10-06 17:54:08.000000000 +08:00
link: https://www.hkcnews.com/article/46224/時昌迷你倉-死因庭-時景恒-46234/【迷你倉死因研訊】因報警問題與下屬爭執-時景恒自責：我應更決斷叫打3條9
categories: hkcnews
tags: blog
author: 眾聞
---

死因研訊今傳召時昌老闆時景恒作供。他稱當日得悉火警後，指示下屬立即報警，但對方似乎不願意，兩人因而發生爭執，坦言「之後我……<div><img src="https://www.hkcnews.com/news_新聞/hk-discuss/2021/10/時景恒-死因庭-時昌迷你倉-20211006202234_1e38_large.jpg" align="middle"><p>【研訊第22天】</p>
<p>2016年九龍灣淘大工業村時昌迷你倉第一座大火導致兩名消防員殉職，死因研訊今傳召時昌老闆時景恒作供。他稱當日得悉火警後，指示下屬立即報警，但對方似乎不願意，兩人因而發生爭執，「之後我淨係鬧佢，因為我覺得佢早啲報警嘅話，好多人嘅命運都會唔同，我到今日都責怪佢」。他又稱考慮過自己報警，但因為嗰陣可能亂咗啲，同埋我未試過打3條9」。他自言感到自責，「我應該更加決斷叫黃生同呂生（下屬）打3條9，我嗰時語氣太輕」。</p>
<figure class="image"><picture><source srcset="https://www.hkcnews.com/news_新聞/hk-discuss/2021/10/證人-時昌迷你倉-20211006133027_49b9_large.jpg" media="(min-width: 960px)" /><source srcset="https://www.hkcnews.com/news_新聞/hk-discuss/2021/10/證人-時昌迷你倉-20211006133027_49b9_medium.jpg" media="(min-width: 720px)" /><source srcset="https://www.hkcnews.com/news_新聞/hk-discuss/2021/10/證人-時昌迷你倉-20211006133027_49b9_small.jpg" media="(max-width: 480px)" /><img class="img-responsive" src="https://www.hkcnews.com/news_新聞/hk-discuss/2021/10/證人-時昌迷你倉-20211006133027_49b9_large.jpg" alt="" /></picture>
<figcaption>時景恒午休時離開法院</figcaption>
</figure>
<p>時昌董事兼創辦人時景恒供稱，2016年6月21日大火當日，助理物業經理呂國榮在管理層WhatsApp群組表示「淘大火燭」，然後便收到區域經理黃家晉來電，表示「準備救緊火」。時景恒坦言，對黃的救火能力沒信心，遂指示他「搞唔掂即刻報警」。其後時景恒致電呂，指示他立即報警。</p>
<h3 class="">曾斥下屬：你唔好搞啦！即刻報警啦！</h3>
<p>在消防處代表大狀伍健民查問下，時景恒進一步透露當時呂「好似想睇黃救唔救到火」，他因而與呂爭執，斥責呂：「你唔好搞啦！即刻報警啦！」並表示：「之後我淨係鬧佢（呂），因為我覺得佢早啲報警嘅話，好多人嘅命運都會唔同，我到今日都責怪佢」。</p>
<p>他指，員工手冊指示遇到火警要立即報警，而他當時不知道呂要求黃「等我返嚟」才報警，「我知道嘅話，會自己即刻報警」。他亦同意，報警有助盡早控制火勢，並稱考慮過自己報警，但最終沒有做，因為「我嗰陣時可能亂咗啲，同埋我未試過打3條9」。惟他承認報警沒有困難，稱如今感到自責，「我應該更加決斷叫黃生同呂生打3條9，我嗰時語氣太過輕」。</p>
<h3 class="">沒回火場因擔心面對街坊及「俾傳媒圍」</h3>
<p>此外，他原本打算趕去火警現場視察，但「燒咗冇幾耐，啲傳媒已經不斷搵我，我想冷靜處理，驚去到俾傳媒圍」，加上淘大迷你倉做街坊生意，「我一定會俾啲街坊捉住我賠償呀，好多好多嘢，比較難面對佢哋」。因此，他最終返去新蒲崗辦公室，希望可冷靜地處理事件。</p>
<p>當日首先發現火警的黃早前供稱，事發後他立即致電問呂需否報警，對方稱「等我返嚟」，並指示他用滅火筒救火及買毛巾，故他沒報警，亦不敢使用滅火筒。雖然時景恒下令「唔OK就報警」，但他仍沒報警，「因為有兩個唔同意思嘅指示，我夾住咗喺中間」。</p>
<p>呂作供時則否認阻報警，稱黃當時語氣平淡地告知「地下有火」，故他認為只是小火，若可自行撲滅便不用報警。</p>
<p>案件編號：CCDI333-334/16</p><p><br/></p><p>觀看原文：<a href="https://www.hkcnews.com/article/46224/時昌迷你倉-死因庭-時景恒-46234/【迷你倉死因研訊】因報警問題與下屬爭執-時景恒自責：我應更決斷叫打3條9" target="_blank"> 按此連結</a></p></div>
