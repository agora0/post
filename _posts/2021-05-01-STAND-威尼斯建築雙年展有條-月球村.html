---
layout: post
title: 威尼斯建築雙年展有條「月球村」
date: 2021-05-01 07:29:11.000000000 +00:00
link: https://thestandnews.com/culture/%E5%A8%81%E5%B0%BC%E6%96%AF%E5%BB%BA%E7%AF%89%E9%9B%99%E5%B9%B4%E5%B1%95%E6%9C%89%E6%A2%9D-%E6%9C%88%E7%90%83%E6%9D%91/
categories: stand
tags: blog
author: Maralio
---

<img width="600" src="https://images.weserv.nl/?url=cdn.thestandnews.com/media/photos/cache/4-0520copy_qagUN_600x0.png" /><br /><br /><p>成日都話地球好危險，要移民火星或月球，今屆威尼斯建築雙年展，真係有條「月球村」，模擬人類在月球表面生活，遙望地球。</p>
<p>因應武漢肺炎疫情，第十七屆威尼斯國際建築雙年展由 2020 年延至今年 5 月至 11 月舉行，其中一份展品大叔我相當感興趣，就係由建築公司 skidmore, owings &amp; merrill (SOM) 同歐洲航天局（ESA）合作推出嘅「月球村（Moon Village)」。太空旅行講咗幾年，我一直好想試下，但有命等到嗰時，都肯定唔會有錢去啦。唉。但見到 SOM 呢個模擬月球生活嘅計畫，就好想親眼睇下係點。原本，飛去威尼斯嘅機票，阿叔都買得起嘅，但依家畀武肺咁搞法，唔洗旨意去啦。</p>
<p>「月球村」概念早在2019年經已提出，由SOM與ESA和麻省理工學院（MIT）教員合作，以全新方式實施月球定居的總體規劃、設計及工程。總體規劃所設想的月球村坐落在南極地區沙克爾頓環形山的邊緣，位於「永恆之光頂峰（peaks of eternal light）」之上，幾乎全年持續日照，預計可支持實現自給自足式定居的目標。</p>
<p><a href="https://www.som.com/china/projects/moon_village" target="_blank">根據SOM官網介紹</a>，「月球村」的模塊結構設計是一個剛柔並濟的混合系統，由兩個關鍵部分組成：一個強硬的外圍框架，和一個集結多層組件與環境保護系統的充氣結構外殼。不同於其他以結構和機械繫統為中心的充氣設計，此解決方案允許更加靈活的內部佈局，以優化環境條件、送風和回收、能見度、工作站靈活性，以及空間之間的活動。此項目抓住了在極端環境條件下探索新型外星建築技術的機會。</p>
<p>SOM 與 ESA 將於本屆威尼斯建築雙年展，向大家展示「月球村」項目的模型、動畫與設計圖。唉，但大叔我都係要繼續被困香港。多得武肺。</p>
<p><housenewsphoto data-photo-id="247488"></housenewsphoto></p>
<p><housenewsphoto data-photo-id="247489"></housenewsphoto></p>
<p><housenewsphoto data-photo-id="247491"></housenewsphoto></p>
<p> </p>
