---
layout: post
title: "【足總盃初級組】南華負中西區屈居亞軍 盧潤森：對升超持開放態度、需視乎球市發展"
date: 2024-06-09 10:52:14.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E8%B6%B3%E7%B8%BD%E7%9B%83%E5%88%9D%E7%B4%9A%E7%B5%84%E3%80%91%E5%8D%97%E8%8F%AF%E8%B2%A0%E4%B8%AD%E8%A5%BF%E5%8D%80%E5%B1%88%E5%B1%85%E4%BA%9E%E8%BB%8D-%E7%9B%A7%E6%BD%A4%E6%A3%AE%EF%BC%9A%E5%B0%8D%E5%8D%87%E8%B6%85%E6%8C%81%E9%96%8B%E6%94%BE%E6%85%8B%E5%BA%A6%E3%80%81%E9%9C%80%E8%A6%96%E4%B9%8E%E7%90%83%E5%B8%82%E7%99%BC%E5%B1%95
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240609SC.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>足總盃初級組周日在蒲崗村道公園上演決賽，南華在90分鐘與中西區踢成2：2，互射十二碼5：6不敵對手。在過百名「擁南躉」入場打氣下，令比賽氣氛熾熱。《獨媒》在賽後問南華體育會主席盧潤森，南華何時重返港超聯。盧潤森表示持開放態度，但就需要視乎球市發展：「我覺得呢個根本唔係問題，係我哋願唔願意返去。如果南華稍為做得稍為好啲，返港超完全唔成問題，足總、其他球圈朋友都好支持，問題係我哋究竟值唔值得咁樣嘅投放。」</p>
<p><a data-flickr-embed="true" href="https://www.flickr.com/gp/inmediahk/os60Z8iX8Q" title="無標題"><img src="https://live.staticflickr.com/65535/53779331484_eceecb56ab_b.jpg" width="1024" alt="無標題" /></a><br /><em>盧潤森</em></p>
<p>南華在2016/17年球季後，從港超聯自降甲組，外界一直關注該間百年老店，何時重返本地頂級聯賽。被問到升班，盧潤森先強調，南華未有接受政府任何資助，僅場地由馬會資助重建：「全部都係自給自足，資源靠自己努力搵返嚟。我希望如果搵多啲錢，就可以支持足球，或者大家鍾意嘅球類。」</p>
<p><a data-flickr-embed="true" href="https://www.flickr.com/gp/inmediahk/M4sfZPS9p1" title="無標題"><img src="https://live.staticflickr.com/65535/53779233593_5c9363391b_b.jpg" width="1024" alt="無標題" /></a></p>
<p><strong>中西區半場領先  大衛巴拿梅開二度  </strong></p>
<p>中西區是去屆雙料冠軍，惟球隊今季失落甲組聯賽冠軍。該支區隊今場沿用強陣，多名前港超兵都正選登場，包括守門員李康廉、安基斯、大衛巴拿、曾健晃、劉浩霖及陳嘉宝。</p>
<p><a data-flickr-embed="true" href="https://www.flickr.com/gp/inmediahk/53Ccxt74Zn" title="無標題"><img src="https://live.staticflickr.com/65535/53778096207_7764e2d175_b.jpg" width="1024" alt="無標題" /></a></p>
<p>南華是今季甲組聯賽季軍，今場決賽是自降班甲組以來，首次晉身盃賽決賽。「少林寺」在四強淘汰九龍城殺入決賽，在季中轉投球隊的守門員鍾偉豪因十字韌帶受傷缺陣，改由葉俊桓把關，三名日本外援伊藤紘平、田坂卓也及原健太都在正選名單，前港隊U16隊長何直軒後防壓陣。</p>
<p><a data-flickr-embed="true" href="https://www.flickr.com/gp/inmediahk/NYR46Nd32p" title="無標題"><img src="https://live.staticflickr.com/65535/53779215843_4b0eec63b9_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/i15jgW60BP" title="無標題"><img src="https://live.staticflickr.com/65535/53778095712_c64bb4a255_b.jpg" width="1024" alt="無標題" /></a></p>
<p>上半場兩隊互有攻勢，18分鐘，李康廉左路快放，劉浩霖接應傳直線，大衛巴拿力壓何直軒射近柱入網，中西區領先1：0。28分鐘，大衛巴拿操刀罰球，射地波直入，中西區輕鬆贏到2：0。</p>
<p><a data-flickr-embed="true" href="https://www.flickr.com/gp/inmediahk/e9zY30ff85" title="無標題"><img src="https://live.staticflickr.com/65535/53779218563_6be41397f9_b.jpg" width="1024" alt="無標題" /></a></p>
<p><strong>原健太表現搶鏡  完場前替「少林寺」追和</strong></p>
<p>下半場換邊，南華加強施壓，戰至49分鐘，原健太右路罰球，歐文洛跳頂笠入，替南華追成1：2。原健太今場表演搶鏡，為中西區製造了不少麻煩。</p>
<p><a data-flickr-embed="true" href="https://www.flickr.com/gp/inmediahk/1Yf4X27RyQ" title="無標題"><img src="https://live.staticflickr.com/65535/53779443070_aa3ae9b4f5_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/3BU508H93E" title="無標題"><img src="https://live.staticflickr.com/65535/53779442930_17d1a961d5_b.jpg" width="1024" alt="無標題" /></a></p>
<p>在比賽末段，何直軒更一度串演前鋒。在補時階段，梁創業左路傳地波，原健太門前掃入，為「少林寺」追成2：2，該入球亦掀起了全場高潮。</p>
<p><a data-flickr-embed="true" href="https://www.flickr.com/gp/inmediahk/794Rpw7489" title="無標題"><img src="https://live.staticflickr.com/65535/53779006441_3459ddc624_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/5U7HsSJjhZ" title="無標題"><img src="https://live.staticflickr.com/65535/53779428345_a0c83f08c1_b.jpg" width="1024" alt="無標題" /></a></p>
<p>兩隊在90分鐘踢成2：2，比賽進入互射十二碼階段。在第一輪互射十二碼，李瀚灝撲出郭霆謙的射門。然而，葉俊桓亦不輸蝕，許宏鋒的射門亦遭對方接實。在第五輪，伊藤紘平的射門遭李瀚灝救出，大衛巴拿則一射入網，中西區總比分6：5贏波。</p>
<p><a data-flickr-embed="true" href="https://www.flickr.com/gp/inmediahk/0w53982x20" title="無標題"><img src="https://live.staticflickr.com/65535/53779442790_aec371a02b_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/014wJ5L9Df" title="DSC_4965"><img src="https://live.staticflickr.com/65535/53779085426_8024cc95e6_b.jpg" width="1024" alt="DSC_4965" /></a></p>
<p><strong>南華名宿列陣  徐志道任足球部主任</strong></p>
<p>作為擁有百年歷史的球隊，南華在賽前已成為焦點，過百名「擁南躉」入場支持，比賽期間就傳來久違的「SCAA」打氣聲。南華體育會主席盧潤森、義務秘書盧健生，及球隊名宿丘建威、陳志康及陳炳安等都有到場，盧潤森更即場向記者介紹，南華新任足球部主任徐志道，他是交通銀行香港分行總經理、香港中華出入口商會會董。</p>
<p>在比賽後，盧潤森接受傳媒訪問：「我好耐都無嚟睇波，喺電視睇嗰啲波全部都無氣氛。南華一出現，完全唔同嘅。點解呢？我哋啲球迷、廣大足球迷都無遺棄過南華。」</p>
<p><a data-flickr-embed="true" href="https://www.flickr.com/gp/inmediahk/85J77XGe3B" title="DSC_4846"><img src="https://live.staticflickr.com/65535/53779408239_383f7a24fb_b.jpg" width="1024" alt="DSC_4846" /></a></p>
<p><strong>承諾加大足球部資源  盧潤森：今場令我有少少雄心</strong></p>
<p>此外，盧潤森更即場表示，希望在其任職南華主席的四年任期內，加大對足球部投放資源：「呢隊球隊嘅表現，令我有少少雄心，俾南華喺足球界落多啲力，因為南華畢竟係全個中國第一隊球隊。我以前做班主，南華打港會，都七、八千人睇波，宜家一千人度啦。我希望香港球市搞好啲，大家投放多啲資源。」</p>
<p><a data-flickr-embed="true" href="https://www.flickr.com/gp/inmediahk/vj56sNUjh8" title="無標題"><img src="https://live.staticflickr.com/65535/53779442810_8d792662a9_b.jpg" width="1024" alt="無標題" /></a></p>
<p>盧潤森更反問，如果只有數百人入場，投資者是否願意作支持：「唔係淨係南華會嘅努力，係要全部足球界、運動界，甚至政府嘅支持搞好佢。近來又有啲負面新聞，希望呢啲好快過去。」他又笑言，「香港人淨係關住玩手機」，指南華原本亦希望發展電競中心，但因多個問題而暫時擱置：「宜家成班董事、主席都鍾意足球㗎，我自己雖然籃球出身，但你知我做過足總，南華足球部主任，徐生都好鍾意踢波㗎。」</p>
<p>除此之外，盧潤森更透露，在南華自降甲組聯賽後，便有不少人聯絡自己，但重申南華會不接受任何冠名贊助，短期內亦無意到內地參賽。</p>
<p><a data-flickr-embed="true" href="https://www.flickr.com/gp/inmediahk/gwi3qNqqLX" title="無標題"><img src="https://live.staticflickr.com/65535/53779331319_e0bf231827_b.jpg" width="1024" alt="無標題" /></a></p>
<p><strong>雷深如入場撐中西區  馮震霆：來季不考慮升班</strong></p>
<p>中西區則有不少街坊入場，歌手雷深如亦有到場，她在觀眾席上使哨子打氣，並大叫「中西」。雷深如向《獨媒》提到，入場支持中西區及朋友沈耀揚：「我淨係支持中西區㗎咋，佢上年雙冠軍呀嘛！」本身是英超球隊利物浦支持者的雷深如，她表示希望日後有更多機會支持香港足球。</p>
<p><a data-flickr-embed="true" href="https://www.flickr.com/gp/inmediahk/473z7b86d0" title="無標題"><img src="https://live.staticflickr.com/65535/53779023531_1b81c25cd1_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/16T9E1aXm9" title="無標題"><img src="https://live.staticflickr.com/65535/53778081672_d724228575_b.jpg" width="1024" alt="無標題" /></a></p>
<p>另外，足總技術總監莫寧同入場觀戰，他在賽後負責向兩隊球員頒獎 。中西區主教練馮震霆則表示，今場比賽氣氛很好，兩隊表演落力。然而，馮震霆表明，中西區在來季不考慮升班港超聯：「嗯，可能喺升上去職業，都要啲時間，來季唔考慮。」</p>
<p>記者：麥馬高、周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
