---
layout: post
title: 港足四強鬥日本 范俊業盼能取獎牌：今場絕對五五波
date: 2023-10-04 03:57:55.000000000 +00:00
link: https://www.inmediahk.net/node/%E9%AB%94%E8%82%B2/%E6%B8%AF%E8%B6%B3%E5%9B%9B%E5%BC%B7%E9%AC%A5%E6%97%A5%E6%9C%AC-%E8%8C%83%E4%BF%8A%E6%A5%AD%E7%9B%BC%E8%83%BD%E5%8F%96%E7%8D%8E%E7%89%8C%EF%BC%9A%E4%BB%8A%E5%A0%B4%E7%B5%95%E5%B0%8D%E4%BA%94%E4%BA%94%E6%B3%A2
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20231004hk.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港足今晚出戰杭州亞運四強，硬撼日本爭入決賽。港隊守門員教練范俊業接受電台節目訪問，被問到港足是否有機會「偷雞」，范俊業認為港足並非無機會，強調今場絕對五五波，希望最終能取得獎牌：「我哋自己都相信啦。喺教練方面成日都提點我哋一樣嘢，主教練，你哋做到得嘅係！每一日都講，你哋係做得到嘅！」</p>
<p>范俊業今早接受商台節目《在晴朗的一天出發》訪問，指港足在上場對伊朗亦不被看好，但今場對日本同樣會以取勝為目標：「上一場波，大家都唔覺得我哋可以做到，我哋都希望呢一場波，我哋做得到。」</p>
<p><a data-flickr-embed="true" href="https://www.flickr.com/gp/inmediahk/03j1P5P9q5" title="DSC_0557"><img src="https://live.staticflickr.com/65535/52986351991_0bed243e43_b.jpg" width="1024" alt="DSC_0557" /></a></p>
<p><strong>范俊業指日本後場有甩漏  「其實我哋唔係無機會」</strong></p>
<p>日本在今屆亞運賽事未有派出超齡球員，陣中有多名日本職業聯賽、大學生及外流球員，范俊業認為港足有取勝機會。他分析指日本在中前場的配合、走動及意識都非常好，但從上場對北韓可見，後場就有不少甩漏：「北韓就俾咗好多嘅壓力佢哋，變咗係其實我哋唔係無機會，絕對五五波。」</p>
<p>被問到是否「好恨」落場比賽，范俊業就笑言自己亦有落場練習，對球隊取得好成績感高興：「好開心，大家氣氛好好。」他指港隊球員現時心情較輕鬆，但部分球員開始疲累，主教練安達臣已作出調整練習。</p>
<p>港足在13日進行5場賽事，范俊業稱球員的體力回復及輪換需要部署，因為國際賽與本土賽事的速度有出入：「去到咁高水平嘅足球賽事，喺回氣、防守需要更加大氣力。跑動最少，可能踢70分鐘都有8,000（米）。」</p>
<p><a data-flickr-embed="true" href="https://www.flickr.com/gp/inmediahk/9Y4sx1c2xf" title="385741408_643017377945590_8838246091330847854_n"><img src="https://live.staticflickr.com/65535/53226377321_6bf14d8cf5_b.jpg" width="1024" alt="385741408_643017377945590_8838246091330847854_n" /></a><br /><em>足總圖片</em></p>
<p><strong>正選球員平均跑動9,000米  迫搶令對手犯錯</strong></p>
<p>港足先後在十六強、八強分別擊敗巴勒斯坦及伊朗，歷史性晉身亞運四強。范俊業指一眾正選球員平均跑動達9,000米，有球員的跑動更達11,000米，較平時本地賽事多：「我哋宜家喺前場踢法嘅迫搶，變咗你一定要做到呢個指標。如果我哋唔靠呢個方法，係令唔到對方係有犯錯。」</p>
<p>不過，范俊業承認，港隊就今次賽事的訓練時間不足，但在抵步杭州後才知悉阿富汗、敘利亞退出，球隊才多了數天練習。被問到是否預期港足殺入四強，范俊業稱教練原希望「逐步逐步嚟」，在阿富汗、敘利亞退出前希望先力爭分組賽出線，現時則「有少少貪心」，希望能拿下獎牌。</p>
<p><a data-flickr-embed="true" href="https://www.flickr.com/gp/inmediahk/Z501ZX69da" title="DSC_8735"><img src="https://live.staticflickr.com/65535/52951251272_4e15b560b5_b.jpg" width="1024" alt="DSC_8735" /></a></p>
<p><strong>范俊業讚謝家榮發揮到水準 望有充足集中力</strong></p>
<p>港隊守門員謝家榮在今屆賽事表現神勇，連續兩場淘汰賽不失球。24歲的謝家榮現效力港超聯球隊大埔，在前年涉及紀律問題，在代表香港U23代表隊到日本比賽後醉酒鬧事，曾被禁止徵召進入港隊一年。</p>
<p>范俊業就讚謝家榮發揮到水準，指對方在今年6月入選大港腳，作客越南便首次為一隊上場：「啱啱我哋香港一個月前對文萊，同教練講，你要俾佢呢場波踢主場，因為我哋要準備亞運。因為要話俾佢聽要開始入局，令到佢有信心同埋個節奏，狀態我唔懷疑嘅，希望意志力同集中力足夠，就應該都發揮到。」</p>
<p>足總晚上在銅鑼灣的一間戲院舉辦睇波派對，門票已全數售罄，全港52個商場及36間康文署體育館亦會直播賽事。 范俊業表示，相信在全港球迷打氣下，能為港足增加拼勁，連同杭州的「主場」威力，令港隊球員多一個主場。</p>
</div></div></div>
