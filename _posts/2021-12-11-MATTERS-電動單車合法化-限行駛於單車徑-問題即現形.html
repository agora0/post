---
layout: post
title: 電動單車合法化 限行駛於單車徑 問題即現形
date: 2021-12-11 06:15:26.000000000 +00:00
link: https://matters.news/@justinyim/%25E9%259B%25BB%25E5%258B%2595%25E5%2596%25AE%25E8%25BB%258A%25E5%2590%2588%25E6%25B3%2595%25E5%258C%2596-%25E9%2599%2590%25E8%25A1%258C%25E9%25A7%259B%25E6%2596%25BC%25E5%2596%25AE%25E8%25BB%258A%25E5%25BE%2591-%25E5%2595%258F%25E9%25A1%258C%25E5%258D%25B3%25E7%258F%25BE%25E5%25BD%25A2-bafyreiequekrcmtdifaxrpn2l5fxrtuwxgzvg3seg2uhqsk4t6uf2h7oqm
categories: matters
tags: blog
author: 嚴卓衡 Justin Yim
---

<figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/09ee8bac-ce85-4515-a765-e41d6e2737b6.webp" onerror="this.srcset='https://assets.matters.news/embed/09ee8bac-ce85-4515-a765-e41d6e2737b6.png'">

        <source media="(min-width: 768px)" srcset="https://assets.matters.news/processed/1080w/embed/09ee8bac-ce85-4515-a765-e41d6e2737b6.png" onerror="this.srcset='https://assets.matters.news/embed/09ee8bac-ce85-4515-a765-e41d6e2737b6.png'">

        <source type="image/webp" srcset="https://assets.matters.news/processed/540w/embed/09ee8bac-ce85-4515-a765-e41d6e2737b6.webp">

        <img src="https://assets.matters.news/embed/09ee8bac-ce85-4515-a765-e41d6e2737b6.png" srcset="https://assets.matters.news/processed/540w/embed/09ee8bac-ce85-4515-a765-e41d6e2737b6.png" loading="lazy" referrerpolicy="no-referrer">
      </picture>
    <figcaption><span>Photo by Daniel von Appen via Unsplash</span></figcaption></figure><p>政府建議電動代步工具合法化，容許喺單車徑上使用電動單車/滑板車，卻不准在馬路上使用，並限制速度、安全裝置和使用者年齡等，訂立罰則。署方表示由於本港人口密集，市民唔應該喺行人路使用電動代步工具。「加上馬路以汽車為中心，故建議只准在單車徑使用電動代步工具。」</p><p>（新聞連結：<a href="https://bit.ly/3e5AYKR" rel="noopener noreferrer" target="_blank">https://bit.ly/3e5AYKR</a>）</p><h2><strong>合法化卻禁路面行駛 設單車專線是必要</strong></h2><p>樂見政府終於有意推動電動單車/滑板車合法化，可惜邏輯仍係將危及「汽車主導」現狀嘅野塞哂落單車徑。同普通單車比較，電動單車速度可達時速 20 公里。單車徑假日咁多細路仔，逼電動單車/滑板車行返單車徑、連行返行車線嘅選擇都無，只會令單車徑意外增加。改變車路設計、全面設置單車專線去解決安全問題，實為更可取嘅做法。</p><p>而且，香港單車徑少、網絡又唔連貫，用得電動單車/滑板車大多為方便，又點會特登推去單車徑先踩？仍然用康樂思維理解單車？合法化又唔容許喺車路使用，難聽啲講句係自欺欺人，將責任卸於使用者，要求使用者在守法與合理之間二擇其一。咁做並非以用者需要 (user needs) 出發，實際地考慮點解佢地選擇電動代步工具，而非傳統交通工具。</p><h2><strong>微型交通工具所需空間小 行程具彈性</strong></h2><p>電動代步工具全球流行，源於外國意識到上世紀大汽車主義嘅流弊。私家車為首嘅私人交通工具，佔用路面多、載客卻少。電動單車／滑板車等「微型交通工具」(Micromobility)，則集合私家車自主同舒適嘅優點，卻佔極少路面空間，適合中短途行程。</p><p>針對香港情況，好多時搭完地鐵或巴士，仲要一段路先到行程終點。用腳行比較耐，小巴/巴士又要等又易無位，用電動單車/滑板車會無咁攰無咁大汗。點解香港一定要墨守成規，唔藉機會推廣呢個具彈性嘅運輸模式，令大眾嘅選擇更多元，減少私家車喺道路上嘅主導性？</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/6396b2ea-9bed-4269-84e4-c97f377a1615.webp" onerror="this.srcset='https://assets.matters.news/embed/6396b2ea-9bed-4269-84e4-c97f377a1615.png'">

        <source media="(min-width: 768px)" srcset="https://assets.matters.news/processed/1080w/embed/6396b2ea-9bed-4269-84e4-c97f377a1615.png" onerror="this.srcset='https://assets.matters.news/embed/6396b2ea-9bed-4269-84e4-c97f377a1615.png'">

        <source type="image/webp" srcset="https://assets.matters.news/processed/540w/embed/6396b2ea-9bed-4269-84e4-c97f377a1615.webp">

        <img src="https://assets.matters.news/embed/6396b2ea-9bed-4269-84e4-c97f377a1615.png" srcset="https://assets.matters.news/processed/540w/embed/6396b2ea-9bed-4269-84e4-c97f377a1615.png" loading="lazy" referrerpolicy="no-referrer">
      </picture>
    <figcaption><span>Institute for Transportation and Development Policy, https://bit.ly/3fxxJfd</span></figcaption></figure><p><strong>克服斜路坡度 適合中短途行程</strong></p><p>針對長久嘅塞車問題，山多平地少嘅葡萄牙里斯本 (Lisbon) 2014 年起推出電動單車租賃計劃，鼓勵以單車代替揸車。當局參考西班牙馬德里推廣電動單車嘅經驗，發現電動單車除左能夠克服斜路坡度，仲可以令用者踩得更遠。好多本身以巴士同揸車先去到嘅行程，宜家踩單車就能夠去到。</p><p>（相關連結：<a href="https://bit.ly/2UMFQgg" rel="noopener noreferrer" target="_blank">https://bit.ly/2UMFQgg</a>）</p><blockquote><em>“Madrid has [shown that] e-bikes solve the problem of hills but they also give you more range. If you’re comfortable riding 3km on a regular bicycle, then you’ll be comfortable doing 8km on an e-bike, so it captures people that would not be able to use a normal bike.”</em></blockquote><blockquote><em>（馬德里嘅經驗，證明電動單車唔止克服山多、坡度嘅問題，仲能夠增加使用距離。如果 3 公里係一般人覺得舒服嘅踩單車距離，電動單車係 8 公里，能夠吸引埋平時唔會用普通單車嘅人。）</em></blockquote><p><strong>安全問題萬能Key 拒絕單車使用道路</strong></p><p>比香港人口更密集嘅紐約，已經大規模推廣單車通勤。用安全問題做萬能 Key，拒絕單車使用道路係站不往腳。正正經經學英國，搞電動代步工具合法化之餘，改革<a href="https://bit.ly/2ULsqAU" rel="noopener noreferrer" target="_blank">路面空間分配 (Roadspace Reallocation)</a>，先係治本之道。</p><p>為免解封後揸車嘅人大幅增加，英國政府五月宣布，將斥資 20 億英鎊（195 億港元）於全國大規模設置單車專線網絡、擴闊行人路、設立單車巴士專區及低車流區 (Low traffic neighbourhood)，全面促進疫後嘅交通習慣變革。香港政府可唔可以「行多步」，唔好再學啲唔學啲？</p>
