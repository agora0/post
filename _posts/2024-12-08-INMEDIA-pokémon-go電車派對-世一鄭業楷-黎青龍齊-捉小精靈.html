---
layout: post
title: Pokémon Go電車派對 世一鄭業楷、黎青龍齊「捉小精靈」
date: 2024-12-08 03:22:07.000000000 +00:00
link: https://www.inmediahk.net/node/%E7%94%9F%E6%B4%BB/pok%C3%A9mon-go%E9%9B%BB%E8%BB%8A%E6%B4%BE%E5%B0%8D-%E4%B8%96%E4%B8%80%E9%84%AD%E6%A5%AD%E6%A5%B7%E3%80%81%E9%BB%8E%E9%9D%92%E9%BE%8D%E9%BD%8A%E3%80%8C%E6%8D%89%E5%B0%8F%E7%B2%BE%E9%9D%88%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202412081.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">【獨媒報導】</font>香港首次舉辦「Pokémon GO City Safari」大型活動，香港電車周六（7日）特意安排Pokémon Go主題派對電車，邀得「Pokémon World Championships 2024」世界冠軍鄭業楷（蝦皮）、曾贊助蝦皮參賽的世界肝病權威專家黎青龍，以及一眾玩家約30人一同登上電車「捉小精靈」。黎青龍指香港重視Pokémon Go屬好事，未來會繼續資助代表隊出賽，盼蝦皮可以「再贏、再贏」。</p>
<p><strong>定位一度發生錯誤 Niantic補償延長3小時遊戲時間</strong></p>
<p>香港電車周六下午4時舉辦Pokémon主題電車派對，由屈地街電車廠出發，途經中環、金鐘及灣仔電車路線，至銅鑼灣後再折返屈地街車廠，沿途不時有市民向他們揮手，黎青龍、蝦皮與一眾玩家，除了「捉小精靈」外亦分享遊戲心得，並和成功捕獲的小精靈及合照。電車駛到銅鑼灣總站時，不少Pokémon Go粉絲在場等候與他們合照。</p>
<p><a data-flickr-embed="true" href="https://www.flickr.com/gp/inmediahk/1qP2999eU8" title="無標題"><img src="https://live.staticflickr.com/65535/54189313208_324f8d2879_z.jpg" alt="無標題" /></a></p>
<p>不過活動昨有小插曲，主辦方Niantic Support昨午在社交平台X發文表示，香港遊戲發生GPS問題，致「Eevee Explorers: Hong Kong Timed Research」任務自動完成。為補償損失，Niantic向周六持票玩家延長3小時遊戲時間，由晚上6時改為9時完結。</p>
<p><a data-flickr-embed="true" href="https://www.flickr.com/gp/inmediahk/926c71Sum0" title="無標題"><img src="https://live.staticflickr.com/65535/54189220733_9d10c1e2d1_z.jpg" alt="無標題" /></a></p>
<p><strong>「世一」小精靈訓練員蝦皮：最終目標好似張家朗咁樣成為世界冠軍</strong></p>
<p>今次香港舉辦大型Pokémon Go活動，蝦皮指自己是學生，沒有能力購買機票往外地參與，「所以今次喺自己城市搞都係第一次參加呢類活動，希望呢個係一個好開始，香港都會陸續有更加多唔同類型Pokémon活動，咁就可以令到世界各地嘅朋友嚟，同我一齊玩。」</p>
<p><a data-flickr-embed="true" href="https://www.flickr.com/gp/inmediahk/3L5628Rp8e" title="無標題"><img src="https://live.staticflickr.com/65535/54189050366_772a1f4cf3_z.jpg" alt="無標題" /></a></p>
<p>他指本港今次活動性質輕鬆，雖然設有6個區域，但無需要全部前往，「可以揀一個近你自己嘅地方，可能可以同朋友一齊喺個地方玩，好Chill咁輕鬆渡過一個下晝。蝦皮指，訓練員要把握時間捉限定小精靈，電車亦是較容易及方便的交通工具，速度相比巴士及小巴慢，有足夠時間。他在電車上成功捕捉「花舞鳥」、「未知圖騰K」及「坐騎小羊」，周日則會到尖沙咀教學及宣傳對戰。</p>
<p><a data-flickr-embed="true" href="https://www.flickr.com/gp/inmediahk/5X2w4cfhj7" title="無標題"><img src="https://live.staticflickr.com/65535/54188134202_67211002ff_z.jpg" alt="無標題" /></a></p>
<p>提到獲「Pokémon World Championships 2024」世界冠軍，蝦皮表示非常高興及難以置信，過往不少人贊助他出賽，「輸咗覺得好對唔住佢哋，所以今次贏咗都算係對佢哋，一直以嚟咁支持我嘅感謝。」他如今要追回學業進度，專心備戰DSE，感激領隊Sam及黎青龍教授幫助，「無佢哋嘅支持一定唔會去參加到世界級比賽，更加無可能贏。」他未來希望再可以代表香港出賽，「最終目標好似張家朗咁樣成為世界冠軍」。</p>
<p><a data-flickr-embed="true" href="https://www.flickr.com/gp/inmediahk/5Na9046618" title="無標題"><img src="https://live.staticflickr.com/65535/54188068047_2123f7936d_z.jpg" alt="無標題" /></a></p>
<p><strong>黎青龍指會繼續資助出賽 盼蝦皮再贏</strong></p>
<p>黎青龍本身亦是Pokémon玩家，指自己一周約花10小時遊玩，今日成功捕捉兩隻新小精靈。他稱香港開始重視Pokémon Go是好事，希望蝦皮將來可以「再贏、再贏，不過最衰一年得一個人（出賽）。」黎青龍亦會繼續資助他們出賽，「如果資助一萬蚊咁威水，緊係開心啦，一萬蚊唔係少，亦都唔係好多。」</p>
<p><a data-flickr-embed="true" href="https://www.flickr.com/gp/inmediahk/4W2Ky94Lob" title="無標題"><img src="https://live.staticflickr.com/65535/54189286958_ce9fbf9349_z.jpg" alt="無標題" /></a><br /><em>黎青龍</em></p>
<p><strong>領隊Sam：有信心可再獲獎</strong></p>
<p>Pokémon Go香港代表隊領隊Sam望蝦皮來年世界賽再獲冠軍，長期目標「好似（網球運動員）費達拿、拿度個啲咁樣打十幾年，年年都攞好多比賽獎盃」，「佢真係好勁」。</p>
<p>他大讚蝦皮「乖到不得之了」，亦聽教聽話，指今年獲香港公司「H-Plus」贊助百變怪公仔，對於其實只要求蝦皮比賽時手持公仔，「佢由頭拎到落尾，由上機拎到落機無呃你，比賽期間都拎住佢。」</p>
<p><a data-flickr-embed="true" href="https://www.flickr.com/gp/inmediahk/pKnJ41q661" title="無標題"><img src="https://live.staticflickr.com/65535/54188955651_4fec8b8a05_z.jpg" alt="無標題" /></a></p>
</div></div></div>
