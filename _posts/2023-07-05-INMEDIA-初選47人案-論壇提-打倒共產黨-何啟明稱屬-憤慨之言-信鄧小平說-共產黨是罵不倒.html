---
layout: post
title: "【初選47人案】論壇提「打倒共產黨」 何啟明稱屬「憤慨之言」、信鄧小平說「共產黨是罵不倒」"
date: 2023-07-05 15:53:43.000000000 +00:00
link: https://www.inmediahk.net/node/%E7%A4%BE%E9%81%8B/%E3%80%90%E5%88%9D%E9%81%B847%E4%BA%BA%E6%A1%88%E3%80%91%E8%AB%96%E5%A3%87%E6%8F%90%E3%80%8C%E6%89%93%E5%80%92%E5%85%B1%E7%94%A2%E9%BB%A8%E3%80%8D-%E4%BD%95%E5%95%9F%E6%98%8E%E7%A8%B1%E5%B1%AC%E3%80%8C%E6%86%A4%E6%85%A8%E4%B9%8B%E8%A8%80%E3%80%8D%E3%80%81%E4%BF%A1%E9%84%A7%E5%B0%8F%E5%B9%B3%E8%AA%AA%E3%80%8C%E5%85%B1%E7%94%A2%E9%BB%A8%E6%98%AF%E7%BD%B5%E4%B8%8D%E5%80%92%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/hit_0.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>47人涉組織及參與民主派初選，被控「串謀顛覆國家政權」罪，16人不認罪，今（5日）踏入審訊第79天。何啟明繼續接受盤問，就初選論壇的發言作出解釋。對於論壇提及「打倒共產黨」，何啟明指是批評中共無兌現《基本法》承諾的「憤慨之言」，又指社會很多人講「打倒共產黨」講了數十年，當時《國安法》亦未實施，他相信鄧小平稱「共產黨是罵不倒的」。何又強調「攬炒嘅係中共」，指《國安法》令股市跌、令市民有恐懼。</p>
<p>對於論壇表示民協「唔會同呢個極權有咩嘢好傾」，何指「極權」是指港府而非中央，直言「中央政府唔會同我哋傾」；又解釋要展示堅定形象，但認為政治本質仍避不了「傾」。法官問即虛偽是關鍵？何稱由選民決定。何亦曾提及要令立會成為政府及保皇黨「地獄」，他解釋以往民主派是少數，即使議案有建設性亦被「熄咪、趕出會議廳」，望「建制派經歷返民主派經歷過嘅嘢」。</p>
<p><strong>論壇表示與極權「冇咩好傾」 何稱指香港政府：中央政府唔會同我哋傾</strong></p>
<p>主控萬德豪下午就何啟明於2020年6月九西選舉論壇的發言提問。其中何啟明被馮達浚問民協以往「又傾又砌」，今時今日是否摒棄此主張，何答：「唔係，呢個好清楚㗎喇，我哋面對呢個極權呢，佢就係不斷嚟到打壓我哋，所以反抗係我哋唯一嘅出路，我哋唔會同呢個極權有咩嘢好傾㗎喇。」</p>
<p>萬德豪問「極權」是指香港政府？何答「係」。萬問也指中國政府？何說：「我記得呢一句嗰陣時係講緊⋯應該係講緊特區政府㗎啫，因為中央政府唔會同我哋傾」，鄒家成和林卓廷等發笑，何再說：「我哋傾嘅對象⋯⋯中央政府都唔會睬我哋啦。」</p>
<p><strong>何稱論壇上要展示堅定形象、政治本質避不了「傾」 虛偽與否由選民決定</strong></p>
<p>法官陳仲衡續指，何啟明「唔會同呢個極權有咩好傾㗎啦」一句，與施德來論壇稱「冇討論嘅空間，冇談判嘅餘地」很相似。何不同意，指他是回應馮達浚的問題，指「民協畀人鬧咗三十年『又傾又砌』，啫係話我哋搖擺不定、話我哋騎牆」，而他要短時間回應馮達浚，「就要喺最短嘅時間展示返民協係一個堅定嘅民主派，所以話『冇嘢好傾』」，但何強調，「呢個係一個形象上嘅展示，我哋要明白政治嘅本質就係有『傾』呢個過程。」</p>
<p>李運騰問，所以當何說「冇嘢好傾」時，並沒有這個意思？何說：「呢個係政治嘅本質，你避免唔到『傾』呢樣嘢。」李指現時不是發表演說的時候，只是想理解何當時的想法，並問即何內心深處是認為仍要「傾」？何同意。控方質疑他沒說出來，何重申「我要回應佢嗰個形象嘅攻擊嘛」，因此要表明是堅定民主派。</p>
<p>李再問，即何不是說他真心相信的話？何答「唔係」，重申「呢個政治本質係咁，你形象要堅定，但你要明白個操作真係避免唔到『傾』」。李再問，即虛偽就是關鍵？（“Hypocrisy is the key?”）何說：「我覺得我係希望⋯⋯將民協嘅形象定位喺一個堅定嘅民主派啦，至於係咪虛偽呢，咁選民就自行決定喇。」</p>
<p>萬德豪說，但何可以直接回應他不是騎牆派。何語速稍快說：「有好多個選擇嘅如果要答嘅話，咁我當時時間短，佢問我係咪『又傾又砌』，我就答佢『冇嘢好傾』，唔係更加中 point 咩，我覺得係喎。」鄒家成和李予信等發笑。萬德豪指，何說的話實與施德來的立場一致，何不同意。</p>
<p><strong>稱令立會成保皇黨地獄 何稱民主派曾被熄咪等 要建制派有同樣經歷</strong></p>
<p>控方續引何啟明於論壇提及達到35+「我哋要令到立法會成為呢個政府同埋保皇黨嘅地獄」。何解釋，「咁以往民主派係少數，我哋畀人熄咪、我哋畀人趕出會議廳，咁35+我哋係多數，咪我哋熄返佢咪，我哋趕返佢哋出去囉。」多人發笑。</p>
<p>陳慶偉問即癱瘓政府？何說「冇呢個意思」，解釋「以往呢民主派少數呢，無論我哋嘅提議幾咁有建設性、幾咁有意義呀，我哋都唔會得到重視，結果就係畀人熄咪、畀人趕出會議廳，甚有啲唔合法嘅程序都可以繼續落去㗎，所以其實對我哋嚟趕係真係好憤怒」，並確認「我哋」是指「民主派」。</p>
<p>李運騰問，故何認為以往民主派遭受不公義（injustice），他們就要做同樣的事？何指「趕佢哋出去、熄佢哋咪」是過半後可以做的事情的例子，「但係我冇話我哋會變成佢哋一樣咁唔公義」，「我諗係要建制派經歷返民主派經歷過嘅嘢囉，但唔一定會變得不公義。」被問民協議員曾否被熄咪、趕走，何說不記得。</p>
<p><img src="https://live.staticflickr.com/65535/53024386431_c2b8635a05_b.jpg" /></p>
<p>何稱「攬炒嘅係中共」 指《國安法》令股市跌、令市民生恐懼</p>
<p>控方續引何啟明於論壇被主持問到，民協簽署「攬炒」的「墨落無悔」聲明，但攬炒受傷最大的是基層，若深水埗居民有天要求民協放棄抗爭，否則就放棄民協，「你會選擇背棄堅定抗爭聲明，定係背棄深水埗嘅支持者？」何當時表示深水埗居民眼睛很雪亮：「而家攬炒係邊個，攬炒係中共呀嘛，有《國安法》，股市先跌喎⋯⋯有《國安法》，真係會有個中國特務走嚟搶你啲魚、搶你啲菜，話係國家安全，佢做乜都得噶喎，所以真正令到香港經濟差、真正令到基層市民生活苦，嗰個係共產黨，係呢個極權社會，係呢個極權政府」，並指街坊都明白，「我哋真係要出嚟抗爭，我哋真係要出嚟反抗喎。」</p>
<p>萬德豪質疑，何啟明一直表示關注深水埗基層，不認為當時是黃金機會告知公眾他無意否決預算案嗎？何表示：「我覺得呢個係黃金機會講『我唔同意攬炒』，因為主持問題係『攬炒』」，又指當時主持稱簽「墨落無悔」就是攬炒，但「我唔認同『攬炒』，我亦唔認同嗰份抗爭聲明係攬炒，因為我覺得攬炒嘅係中共」。李運騰問，問題是如果抗爭和民生之間有兩難，他會如何取捨？何表示若抗爭派與民生如此對立，便會視乎預算案內容與民協商討再決定，重申主持刻意將攬炒與民生對立，故他就表明「真正攬炒嘅係呢個中共」。</p>
<p>李運騰指「一隻手掌拍唔響（“It takes two to tango.”）」，何再重申是「中共攬炒導致到民生差」，指「因為有《國安法》，股市跌」。李問何真的如此相信？何指當時記得「吹風出嚟話會有《國安法》，股市真係跌，跟住『國家隊（內地資金）』進場先升返」，多人大笑。</p>
<p>李再問，那何提及中國特務搶魚和菜，也是真的有發生嗎？再引來哄堂大笑。何解釋是「同街坊傾偈得出嚟嘅結論」，指當時說法是《國安法》凌駕一切香港法例，「大家就會有一個恐懼，當恐懼去到極致嘅時候，大家就會諗咗呢啲嘢出嚟。」李問所以這是想像，多於其個人經驗？何同意「字面上咁我真係冇經歷過呢啲」，但他是在說街坊的憂慮。</p>
<p><strong>何稱無民主就無民生 政府人民所選才會回應訴求</strong></p>
<p>李再問，故在抗爭與民生只能選一樣，何啟明會怎樣選擇？李又問何稱會以民生為先，在其發言何處看到？何表示：「因為我相信沒有民主，就沒有民生」，惟陳慶偉打斷着他回答問題。何續解釋，他發言時表示明白街坊生活困苦，而要改變就要告訴他們，令大家生活困苦的是極權政府，並要出來反抗。他又提到「墨落無悔」亦提及爭取雙普選，「有民主就有民生喇。」</p>
<p>陳慶偉質疑，何事實上是着重抗爭多於民生，萬德豪亦問，何認為民主比民生更重要？何否認，表示：「我係話有民主先會有民生，因為個政府要係人民選出嚟，佢先會回應人民嘅訴求。」萬指，即何啟明優先爭取民主？何答：「因為喺而家嘅處境冇民主，所以要爭取民主囉。」萬再追問，是以民生為代價（at the expense of livelihood）？何答：「唔係，冇講過。」萬最後指，何意圖否決預算案爭取民主，何不同意。</p>
<p><strong>論壇說「打倒共產黨」 何稱無意打倒、信鄧小平說「共產黨是罵不倒的」</strong></p>
<p>萬德豪續指，何啟明表示中國政府是極權政府，何表示「我係話⋯⋯共產黨」，惹來哄堂大笑。萬指中共是中國執政黨，故何啟明是反對政權？何回應是指「不輕易順從」。李運騰指，但何在論壇亦曾提及「一定就係出嚟打倒共產黨」，並不只是不順從。何回應是「憤慨之言」、「對共產黨嘅批評」，解釋因中共「由『8.31條例（人大8.31決定）』去到《國安法》」，均「冇兌現返佢喺基本法嘅承諾」，「同埋我相信鄧小平話『共產黨是罵不倒』的」，多人發笑。</p>
<p>陳慶偉續指，何無意打倒共產黨，實可以只說「一定要出嚟批評共產黨」，但何卻選擇了用「打倒」一字，何同意「我係揀咗呢個字」。李運騰指那不是何唯一提及「打倒共產黨」之處，控方續引何被問如何運用議會資源結合街頭抗爭，亦曾回答可「請手足」來「生生不息對抗極權」，「打倒共產黨」。</p>
<p>萬德豪問何是否與「手足」一起打倒共產黨，何否認，解釋在選舉論壇「要短時間內 appeal to（吸引）群眾，係會運用選舉語言」，同意法官指是「誇張法（hyperbole）」，又指「當時嘅社會有好多人講咗『打倒共產黨』講咗幾十年」，且當時《國安法》未正式實施故這樣說。何強調，「我用『打倒』呢真係唔係諗住打倒，係真係一個批評嘅意思，情形就好似你真係憤慨嘅時候你講粗口，你都唔係真係嗰個意思咁樣」，林卓廷哈哈大笑。</p>
<p>萬德豪續問，《國安法》後，何有否告訴公眾他無意打倒共產黨？何表示「我諗住過咗去就算，就冇解釋喇」，又指「因為我記得好似話7月1號之前嘅嘢就唔會追究」。萬最後指，何有意打倒共產黨，《國安法》前後均意圖透過否決預算案推翻政府，何不同意。</p>
<p>案件明續審。</p>
<p><strong>審訊第七十九日</strong><br /><a href="https://www.inmediahk.net/node/1097078/">何啟明指戴耀廷倡「攬炒」不信對否決權解釋、無公開指施德來說法不代表黨因「冇諗過咁大鑊」</a><br />
論壇提「打倒共產黨」 何啟明稱屬「憤慨之言」、信鄧小平說「共產黨是罵不倒」</p>
<p><strong>審訊第七十八日</strong><br /><a href="https://www.inmediahk.net/node/1097050/">簽「墨落」但無意否決預算案 何啟明指民協支持者理解無需澄清</a><br /><a href="https://www.inmediahk.net/node/1097052/">何啟明解釋選舉單張：政府是對人民「暴政」、港人對強權要「Full Counter」反擊</a></p>
<p><strong>審訊第七十七日</strong><br /><a href="https://www.inmediahk.net/node/1097025/">何啟明：「光復香港」指望回復以往自由法治 區議會曾過半冀立會再實踐</a><br /><a href="https://www.inmediahk.net/node/1097034/">何啟明稱支持「墨落無悔」內容、理解為可用「一系列權力」不限於否決財案</a></p>
<p><strong>審訊第七十六日</strong><br /><a href="https://www.inmediahk.net/node/1096955/">彭卓棋稱《國安法》後放棄政綱「已做盡」：真係萬估不到都係會出事</a></p>
<p><strong>審訊第七十五日</strong><br /><a href="https://www.inmediahk.net/node/1096925/">官質疑論壇作出虛假陳述 彭卓棋指為「鬥黃」、今回看是「策略錯誤」</a><br /><a href="https://www.inmediahk.net/node/1096931/">彭卓棋稱無興趣理會民主派能否獲35+：我只關注自己攞唔攞到議席</a></p>
<p><strong>審訊整理</strong><br />
第二周審訊整理 <a href="https://www.inmediahk.net/node/社運/【初選47人案】第二周審訊整理-區諾軒作供稱「我驚背漏」-民主派就否決預算案現分歧">區諾軒作供稱「我驚背漏」 民主派就否決預算案現分歧</a><br />
第三周審訊整理 <a href="https://www.inmediahk.net/node/社運/【初選47人案】第三周審訊整理-區諾軒：各區協議無公開惹爭議-戴耀廷初選後稱「不說癱瘓政府」">區諾軒：各區協議無公開惹爭議 戴耀廷初選後稱「不說癱瘓政府」</a><br />
第五周審訊整理 <a href="https://www.inmediahk.net/node/社運/【初選47人案】第五周審訊整理-區諾軒認辦初選目標與戴耀廷不同-中聯辦譴責後盡全力解散初選">區諾軒認辦初選目標與戴耀廷不同 中聯辦譴責後盡全力解散初選</a><br />
第六周審訊整理 <a href="https://bit.ly/3TGdQbv">區諾軒稱感被戴耀廷「騎劫」惟翌日改口 指「攬炒十步」為「狂想」不欲在港發生</a><br />
第七周審訊整理 <a href="https://bit.ly/3TII1yy">區諾軒認「35+」可能失敗 指戴耀廷協調過程難言民主</a><br />
第八周審訊整理 <a href="https://bit.ly/3Zyz24j">趙家賢稱戴耀廷「風雲計劃」起營造憲制抗爭 對戴未獲共識提「攬炒」感「好火滾」</a><br />
第九周審訊整理 <a href="https://bit.ly/3nXgU7b">趙家賢指抗爭派失控「唯有DQ自己」</a><br />
第十周審訊整理 <a href="https://bit.ly/3L5BPOB">趙家賢稱感被戴耀廷「騎劫」惟屢遭官質疑 指答應辦初選因不想被邊緣化</a><br />
第十一周審訊整理 <a href="https://www.inmediahk.net/node/1095682/">何桂藍一方質疑趙家賢可信性 趙否認淡化參與換取減刑</a><br />
第十二周審訊整理 <a href="https://www.inmediahk.net/node/1095794/">趙家賢完成作供 控方上周破解鍾錦麟手機</a><br />
第十三周審訊整理 <a href="https://www.inmediahk.net/node/1095915/">鍾錦麟：民動2020年2月與戴耀廷有共識協辦初選、戴曾稱不要求無差別否決財案</a><br />
第十四周審訊整理 <a href="https://bit.ly/44XSpaL">鍾錦麟完成作供 證人X新西會議拍片交警方自言「光明正大」</a><br />
第十五周審訊整理 <a href="https://www.inmediahk.net/node/1096173/">控方傳畢證人 押5.29處理「共謀者原則」法律爭議</a><br />
第十六周審訊整理 <a href="http://bit.ly/43JxXZW">「共謀者原則」法律爭議 法官裁定不適用於《國安法》生效前言行</a><br />
第十七周審訊整理 <a href="https://bit.ly/43MyRF0">4被告申毋須答辯 官裁16不認罪被告全表證成立</a><br />
第十八周審訊整理 <a href="http://bit.ly/3NxOVW0">辯方案情展開 首名作供被告鄭達鴻供述與公民黨分歧</a><br />
第十九周審訊整理 <a href="http://bit.ly/46jWBCB">鄭達鴻稱公民黨因《國安法》改政綱、否決財案僅「籌碼」不致癱瘓政府</a><br />
第二十周審訊整理 <a href="https://bit.ly/3r1VEP1">曾被嘲「大灣棋」 彭卓棋認「扮黃」爭支持、國安法後棄政綱</a></p>
<p>區諾軒24天證供總結︱<a href="https://bit.ly/3zmfZj2">「35+計劃」怎樣開始？就否決預算案達成共識了嗎？</a><br />
趙家賢17天證供整理︱<a href="https://bit.ly/42il5Kc">趙口中的「35+計劃」是怎樣的？民主動力角色是什麼？與區諾軒證供有出入嗎？</a><br />
鍾錦麟3天證供整理︱<a href="https://bit.ly/3O8IXvo">民主動力如何參與「35+計劃」？與趙家賢證供有什麼出入？</a></p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
