---
layout: post
title: "【停打復必泰】香港公布遲澳門逾一小時　聶德權：引起混亂唔好意思　稱因香港有兩批次復必泰"
date: 2021-03-24 08:13:14.000000000 +00:00
link: https://thestandnews.com/society/%E5%81%9C%E6%89%93%E5%BE%A9%E5%BF%85%E6%B3%B0-%E9%A6%99%E6%B8%AF%E5%85%AC%E5%B8%83%E9%81%B2%E6%BE%B3%E9%96%80%E9%80%BE%E4%B8%80%E5%B0%8F%E6%99%82-%E8%81%B6%E5%BE%B7%E6%AC%8A-%E5%BC%95%E8%B5%B7%E6%B7%B7%E4%BA%82%E5%94%94%E5%A5%BD%E6%84%8F%E6%80%9D-%E7%A8%B1%E5%9B%A0%E9%A6%99%E6%B8%AF%E6%9C%89%E5%85%A9%E6%89%B9%E6%AC%A1%E5%BE%A9%E5%BF%85%E6%B3%B0/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/E881B6-04_T6mjW_600x0.png" /><br /><br /><p>香港、澳門兩地今 (24 日) 早宣布即日起停打復必泰疫苗，因藥瓶封蓋有包裝瑕疵（詳見<a href="http://www.thestandnews.com/society/%E6%93%9A%E5%A0%B1%E6%9C%AC%E6%B8%AF%E4%BB%8A%E6%97%A5%E6%9A%AB%E5%81%9C%E6%8E%A5%E7%A8%AE%E5%BE%A9%E5%BF%85%E6%B3%B0%E7%96%AB%E8%8B%97-%E6%B6%89%E5%8C%85%E8%A3%9D%E5%95%8F%E9%A1%8C/" target="_blank">報道</a>）。但港府比澳門政府的公布足足遲超過 1 小時，至今早 10 時正才正式發稿。公務員事務局局長聶德權下午在記者會上承認，「（今朝）實際過程當中可能會有少少混亂，或者有少少溝通上嘅問題，呢個希望大家理解同唔好意思！」他解釋，港府較澳門遲公布的原因，是香港有兩個批次復必泰疫苗，須花時間向復星了解批次使用情況，「已經係一個最快嘅做法」。</p>
<p>澳門今早 8 時 41 分已發稿公布，暫停接種復必泰疫苗，但香港政府今早 10 時才正式公布，足足遲了超過一小時，記者多次追問港府較澳門遲公布消息的原因，聶德權解釋，今早收到復星實業（香港）有限公司的書面通知，指批號 210102 的復必泰疫苗藥瓶封蓋包裝有瑕疵；但他指香港買了兩個不同批次的復必泰疫苗，分兩次從德國運到香港，故收到通知後，須進一步與復星了解書面通知的內容，以及兩個批次的實際情況，才能部署停用，「要搞清楚批次情況係點樣，同牽涉到邊個批次、使用情況係點樣，所以花咗啲時間嚟去做，相比於如果得一個批次情況就會簡單一啲。」</p>
<p><strong>今早市民打針撲空　聶：望大家諒解</strong></p>
<p>今早有預約 8 時的市民抵達社區疫苗接種中心後，才得知已停打復必泰疫苗（見另<a href="https://www.thestandnews.com/society/%E5%81%9C%E6%89%93%E5%BE%A9%E5%BF%85%E6%B3%B0-%E6%B8%AF%E5%BA%9C%E9%81%B2%E6%BE%B3%E9%96%80%E9%80%BE%E4%B8%80%E5%B0%8F%E6%99%82%E5%85%AC%E5%B8%83-%E7%86%B1%E7%B7%9A%E9%9B%BB%E8%A9%B1%E8%81%B7%E5%93%A1%E4%B8%8D%E7%9F%A5%E6%83%85-%E5%B8%82%E6%B0%91%E6%92%B2%E7%A9%BA/" target="_blank">稿</a>）。聶德權強調，同事已第一時間盡早安排，對於政府在早上 10 點才發出新聞稿，「係呢一方面係一個咁緊迫嘅通知之下，已經係一個最快嘅做法。」他又指，由於今早收到復星通知，「無可避免地今日預約咗嘅市民，會出現未曾接到通知而去到接種中心，係會引起不便，希望大家可以理解同諒解。」</p>
<p>他又提到，現時仍未能掌握復星的具體調查時間，並指衞生署署長已與復星醫學開會討論。</p>
<p> </p>
