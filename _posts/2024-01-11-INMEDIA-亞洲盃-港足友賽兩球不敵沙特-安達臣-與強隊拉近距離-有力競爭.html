---
layout: post
title: "【亞洲盃】港足友賽兩球不敵沙特 安達臣：與強隊拉近距離，有力競爭"
date: 2024-01-11 08:47:09.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E4%BA%9E%E6%B4%B2%E7%9B%83%E3%80%91%E6%B8%AF%E8%B6%B3%E5%8F%8B%E8%B3%BD%E5%85%A9%E7%90%83%E4%B8%8D%E6%95%B5%E6%B2%99%E7%89%B9-%E5%AE%89%E9%81%94%E8%87%A3%EF%BC%9A%E8%88%87%E5%BC%B7%E9%9A%8A%E6%8B%89%E8%BF%91%E8%B7%9D%E9%9B%A2%EF%BC%8C%E6%9C%89%E5%8A%9B%E7%AB%B6%E7%88%AD
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240111f.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港足昨晚在卡塔爾進行亞洲盃決賽周前最後一場練習賽，以0：2不敵世界排名56的沙特阿拉伯，總計三場海外練習賽取得一勝兩敗。主教練安達臣表示：「中國、塔吉克與沙特阿拉伯都比香港強，世界排名亦較香港高，我哋嘅距離已經拉近咗好多，亦都覺得有能力同佢哋競爭。」</p>
<p>連同在港的兩星期集訓，港隊今次備戰時間長達一個月，安達臣形容向前邁進了一大步：「球員狀態同起初相比好咗好多。我哋可以在急速節奏下長距離跑動，喺逼搶同應對逼搶都有進步。」</p>
<p><a data-flickr-embed="true" href="https://www.flickr.com/gp/inmediahk/76042R5kS5" title="LY202377"><img src="https://live.staticflickr.com/65535/53457158394_c1f3467a26_b.jpg" width="819" alt="LY202377" /></a><br /><em>足總圖片</em></p>
<p>今場賽事經兩隊協商後，每隊將各自公布出場名單、入球球員及完場比數，但比賽過程和球員入替資料就不會對外公布，比賽照片亦需要取得雙方同意後才可發布。港隊連續兩仗由葉鴻輝正選把關，中堅續用周緣德搭李毅凱，陳俊樂、陳肇鈞、艾華頓亦繼續擔正，茹子楠、祖連奴、安永佳、陳晉一及胡晉銘則復任正選。根據沙特足總所公布資料，沙特上下半場各建一功，分別在21分鐘由Abdulrahman Ghareeb和83分鐘由Fahad Al Muwallad射入。</p>
<p>主教練安達臣形容今場是硬仗，由一開波已經很高速率：「佢哋有好快、好高質素嘅球員，不過我哋之後都有嘗試製造攻勢，與對方拉成均勢。」他又認為港隊先失的十二碼沒有必要：「我唔知係咪真係十二碼，不過球證判咗俾佢哋。」</p>
<p>他續稱港隊上半場向對手施壓不夠，不過對手都未能製造很多攻勢，並認為下半場兩軍距離收窄，「我哋製造到唔少攻勢，不過都唔係明顯入球機會。」</p>
<p><a data-flickr-embed="true" href="https://www.flickr.com/gp/inmediahk/06Bk16o23e" title="LY202424"><img src="https://live.staticflickr.com/65535/53456846781_72af9f4aa1_b.jpg" width="819" alt="LY202424" /></a><br /><em>足總圖片</em></p>
<p>安達臣亦滿意球員表現，指他們展現出鬥心，「我哋之後都要踢到咁硬淨，逼搶佢哋。雖然前線唔係有太多入球機會，但阿聯酋同沙特阿拉伯嘅風格好相似，屆時比賽應該好有趣。」</p>
<p>港足將於周日迎來首場賽事對陣阿聯酋，安達臣表示球員會先休息，周五才作準備：「希望我哋有啲運，有好成績。」</p>
</div></div></div>
