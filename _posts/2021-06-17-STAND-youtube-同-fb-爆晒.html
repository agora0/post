---
layout: post
title: YouTube 同 FB 爆晒
date: 2021-06-17 01:02:34.000000000 +00:00
link: https://thestandnews.com/personal/youtube-%E5%90%8C-fb-%E7%88%86%E6%99%92/
categories: stand
tags: blog
author: 畢明
---

<img width="600" src="https://images.weserv.nl/?url=cdn.thestandnews.com/media/photos/cache/souvik-banerjee-8dOk8JVESxY-unsplash_Q1Jdh_600x0.jpg" /><br /><br /><p>意思係兩者的影片，在疫症大流行期間，被睇到爆晒。人睇你又睇，佢睇我又睇，WFH 又好，冇 work 唯有搵片睇又好，數據不騙人，影片的瀏覽量激增。</p>
<p>美國媒介企業龍頭 Group-M 已出了年中預測，推算美國的 2021 年廣告使費會比去年上升 22%。本來去年疫患沉重，利潤明顯下調，今次再樂觀也只估計回勇大概得15%，但原來強大的戰鬥力來勢洶洶。</p>
<p>關鍵字是：Social video。</p>
<p>社交媒體上，更多人喪睇各式影片。由 2020 年 2 月到 2021 年 2 月，美國 social video reach 暴增了 55%，是超過一半的升幅！</p>
<p>重點是，大家看 social video 多了，時間長了，而且不同年齡層的上升，都非常厲害。13 至 17 歲的，睇片多了 62%，18 至 34 歲 42%，35 至 54 歲 49%，55 歲以上  52%，平均每個年齡層都達差不多 50% 增長。</p>
<p>如是，紙媒、傳統媒體，再次被社交媒體及 user-generated contents 拋在後頭。</p>
<p>啟示，好簡單，Video contents 的必要，還有 influencer marketing 的效率，已經後浪冚前浪，他們集 contents/media 及 ROI (return on investment) 於一身，完全解釋並預示來年只會更勁，傳統媒體只會更縮。</p>
<p>原文刊於 <a href="https://www.am730.com.hk/column/%E8%B2%A1%E7%B6%93/youtube%e5%90%8cfb%e7%88%86%e6%99%92-272011" target="_blank">AM730</a></p>
