---
layout: post
title: 梁君彥否認立法會是橡皮圖章 指記者如仔細報道便知議員盡力監察
date: 2022-12-16 05:05:11.000000000 +00:00
link: https://www.inmediahk.net/node/%E6%94%BF%E7%B6%93/%E6%A2%81%E5%90%9B%E5%BD%A5%E5%90%A6%E8%AA%8D%E7%AB%8B%E6%B3%95%E6%9C%83%E6%98%AF%E6%A9%A1%E7%9A%AE%E5%9C%96%E7%AB%A0-%E6%8C%87%E8%A8%98%E8%80%85%E5%A6%82%E4%BB%94%E7%B4%B0%E5%A0%B1%E9%81%93%E4%BE%BF%E7%9F%A5%E8%AD%B0%E5%93%A1%E7%9B%A1%E5%8A%9B%E7%9B%A3%E5%AF%9F
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20221216l.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>今屆立法會在「完善」選舉制度，及落實愛國者治港下產生。對於市民認為，有議員面目模糊，及監察政府力度不足。立法會主席梁君彥不同意，反指記者如果仔細報道，便發現議員盡力監察及發問尖銳：「你唔會睇到我哋立法會橡皮圖章，輕易咁樣去舉手支持任何政府嘅法案。」</p>
<p>今屆立法會首個會期即將完結，梁君彥早上見記者回顧工作。他在開場時重申，現時的立法會具有更廣泛代表性，及均衡參與，廣納不同界別、階段及專業的有志之士發揮所長，理性務實促進社會發展，議會氣氛已回復理性。</p>
<p><a data-flickr-embed="true" href="https://www.flickr.com/gp/inmediahk/R54051X02F" title="無標題"><img src="https://live.staticflickr.com/65535/52565853552_1696bba3e7_b.jpg" width="1024" alt="無標題" /></a></p>
<p><strong>梁君彥：議員提問尖銳 官員最怕開設新職位</strong></p>
<p>《無綫新聞》問梁君彥，有市民認為，部分議員面目模糊「連個名都唔幾得，今屆90個更加嚴重」，如何鼓勵議員提升知名度，及說服市民監察，現屆議員政府力度沒有改變，不會被視作「猴戲」及表演。</p>
<p>對於議員監察力度，梁君彥認為，今屆議員已盡力監察政府：「但唔係學似以前咁樣去用唔同方法阻撓政府施政，用唔同手段唔俾開會，點人數呀，搞流會，呢啲我哋無見到。」他表示，議員對政策緊張，不同委員會及工作小組均見議員的提問尖銳，官員則最怕向立法會要求開設新職位。</p>
<p><a data-flickr-embed="true" href="https://www.flickr.com/gp/inmediahk/4qvkiW79mS" title="無標題"><img src="https://live.staticflickr.com/65535/52566766385_4a3881356e_b.jpg" width="1024" alt="無標題" /></a></p>
<p><strong>重申議員盡力監察 指傳媒只報道「Juice嘅嘢」</strong></p>
<p>在記者會上，梁君彥三度表示，如果記者詳細報道，便可見議員盡力監察政府。他舉例指，如果記者詳細報道法案審議委員會，例如職安健，便可見議員問及不少細節，官員亦未能回答：「其實監察政府我哋做得好多，呢啲⋯⋯呢傳媒朋友對呢啲⋯⋯覺得唔係即係好Juice 嘅嘢，係無報道。」</p>
<p>至於知名度不足，梁君彥則認為，如果記者詳細報道議員勤力參與法案委員會，「咁佢哋知名度高囉，咁你要去搞啲得意嘢嘅，咁你至報道，議員做嘢係為市民做嘢，唔係為自己做嘢，亦都唔係為自己個人宣傳做嘢。」他又嘲諷昔日民主派最喜歡提修訂議案，卻沒有記者報道，記者只會關注自己讀錯字，「簡慧敏讀錯『周慧敏』就會見報」，促傳媒正面報道立法會工作。</p>
<p><a data-flickr-embed="true" href="https://www.flickr.com/gp/inmediahk/D0o66GQVH9" title="無標題"><img src="https://live.staticflickr.com/65535/52566594739_c69cf4b667_b.jpg" width="1024" alt="無標題" /></a></p>
<p><strong>否認立會清一色 梁君彥：如果搏出名就唔係做議員</strong></p>
<p>《Now新聞》則問梁君彥，外界認為現時立法會是「清一色」，及過往曾以「驚濤駭浪」形容立法會。梁君彥稱，現時立法會的辯論有火花，亦有修訂遭否決，指議員由不同專業及階層組成，議會多元、五光十色，「五光十色唔會變白色，變黑色」，政府同有採納議員意見。</p>
<p>他再次喚記者「如果報道多啲，就知道唔係一個五光十色嘅問題」，重申議員是理性務實地為市民工作，「而唔係搏傳媒報道，如果搏出名就唔係做議員。」</p>
<p><strong>今屆法案撥款大多不記名表決  梁君彥稱屬正常生態</strong></p>
<p>《信報》關注，現時不少法案及撥款，均以不記名表決，與去屆有別，問會否影響傳媒及公眾了解。梁君彥聽到後反應甚大，稱英國、美國議會均會以不記名的方式表決，更諷刺過往提反對的議員才提出記名表決，「記唔記名係議員嘅決定，唔係我決定，有人舉手話要記名點票，我咪記名點票」，認為屬正常生態。</p>
<p>立法會示威區自2019年反修例運動後一直關閉，被問到何時重開。梁君彥稱，立法會現時正進行加建工程，具危險性的地方均要關閉。他強調，作為行管會主席，需確保立法會在安全環境下運作，期望在兩年後完成擴建，再審視是否重開示威區。</p>
<p><a data-flickr-embed="true" href="https://www.flickr.com/gp/inmediahk/Ya1518415X" title="無標題"><img src="https://live.staticflickr.com/65535/52566844828_525b316b66_b.jpg" width="1024" alt="無標題" /></a></p>
<p><strong>梁君彥不同意欠關注 如對市民有影響「自然就會睇住」</strong></p>
<p>《商台》記者則指，現屆立法會議員在選舉的投票率低，稱有評論指市民對議會失去信心，不再關心立法會。梁君彥稱市民關心民生問題，其他和自身關係不大的就相對少關心：「以前嘅關心就係吵吵鬧鬧，呢個又會掟杯⋯⋯嗰個又會乜嘢。」</p>
<p>梁君彥再三重申，現時屬愛國者治港下的良政善治的議會，「冇咗咁多驚心動魄，或者驚濤駭浪嘅嘢發生。對新聞界可以平靜咗好多，無咩特別嘢，你哋報道少咗關心就少咗，呢個唔奇㗎。當你去到市民有影響，市民自然就會睇住。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
