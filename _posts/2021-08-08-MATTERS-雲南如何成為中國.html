---
layout: post
title: 雲南如何成為中國？
date: 2021-08-08 15:57:41.000000000 +00:00
link: https://matters.news/@Mankiyip/%E9%9B%B2%E5%8D%97%E5%A6%82%E4%BD%95%E6%88%90%E7%82%BA%E4%B8%AD%E5%9C%8B-bafyreiex3yonm66p2sujzgrcv36botsnhhdfajdt5ly4tdxqzemzpntgjq
categories: matters
tags: blog
author: 薯仔
---

<p>強國最喜歡講自古以來乜乜乜，哩兩日一口氣睇完楊斌嘅【流動的疆域 : 全球視野下的雲南與中國】，正好批判威權對歷史的詮釋是為了政權。</p><p>雲南即雲外之南，對帝國中土人士原來是很遙遠的，而且雲南先後有南詔國同大理國（金庸小說下嘅段氏），有幾百年唔係帝國版圖，直至蒙古人為咗滅宋先滅大理以包圖中原，屯兵設立行政單位，雲南先納入帝國版圖內，然後明朝大量殖民令漢人多過少數族裔，再加埋科舉嘅威力，逐漸「華化」當地，清朝方可牢牢控制雲南。哩度講緊幾百年歷史。即刻諗到西藏同新疆，帝國冇幾百年嘅歷史，威權只能用更强硬手段。</p><p>雲南一直同東南亞有頻繁嘅交流，即所謂西南絲路，而雲南少數族裔嘅生活習慣更類近於東南亞，雲南納入帝國版圖其實亦同全球貿易嘅轉變有關，歐洲海上貿易嘅風行令到雲南同東南亞貿易關係轉弱而靠近帝國。我又諗起威權點利用經濟者侵食港台嘅自主權。</p><p>本書係揚斌嘅博士論文，主題其實係「甚麼是中國？」，楊又提及葛兆光嘅【宅茲中國】所提出嘅問題:「 中國常常不止是被等同於王朝，而且常常只是在指某一家某一姓的政府。政府即政權是否可以等於國家？國家是否可以直接等同於祖國？」嘩！唔怪得楊都話題材太敏感，而佢之後嘅研究又轉咗方向。</p><figure class="image"><img src="https://assets.matters.news/embed/61855295-41e5-4ff5-8f6b-66ced808309d.jpeg" data-asset-id="61855295-41e5-4ff5-8f6b-66ced808309d" referrerpolicy="no-referrer"><figcaption><span></span></figcaption></figure><p><br></p><p><br></p>
