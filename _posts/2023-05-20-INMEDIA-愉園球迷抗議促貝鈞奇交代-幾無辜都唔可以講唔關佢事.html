---
layout: post
title: 愉園球迷抗議促貝鈞奇交代：幾無辜都唔可以講唔關佢事
date: 2023-05-20 14:22:17.000000000 +00:00
link: https://www.inmediahk.net/node/%E9%AB%94%E8%82%B2/%E6%84%89%E5%9C%92%E7%90%83%E8%BF%B7%E6%8A%97%E8%AD%B0%E4%BF%83%E8%B2%9D%E9%88%9E%E5%A5%87%E4%BA%A4%E4%BB%A3%EF%BC%9A%E5%B9%BE%E7%84%A1%E8%BE%9C%E9%83%BD%E5%94%94%E5%8F%AF%E4%BB%A5%E8%AC%9B%E5%94%94%E9%97%9C%E4%BD%A2%E4%BA%8B
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20230520h.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>本地老牌球隊愉園涉嫌<a href="https://www.inmediahk.net/node/%E9%AB%94%E8%82%B2/%E5%BB%89%E7%BD%B2%E6%8B%9823%E4%BA%BA%E6%B6%89%E6%B8%AF%E7%94%B2%E3%80%8C%E6%89%93%E5%81%87%E6%B3%A2%E3%80%8D%E6%93%9A%E4%BA%86%E8%A7%A3%E6%84%89%E5%9C%92%E8%81%B7%E7%90%83%E5%93%A1%E4%BD%94%E9%81%8E%E5%8D%8A">「打假波」</a>，多達12名職球員涉案。有愉園球迷今日下午在足總舉行的賽事，在球場內舉紙牌抗議，紙牌上寫有「愉園主席貝鈞奇＿ ＿ ＿ ！」。球迷陳先生對《獨媒》表示，對球隊再次捲入「打假波」感到心痛，指貝鈞奇作為愉園主席，對「打假波」事件絕對責無旁貸：「無論佢幾無辜，無牽涉件事，都唔可以講『唔關佢事』。」</p>
<p>足總兼愉園體育會主席貝鈞奇日前表示，自己較少理會愉園足球隊的事情，但足總將對愉園作出處分，包括暫停比賽資格，稱「該罰就要罰」，不會因為自己的身分而偏頗。</p>
<p><a data-flickr-embed="true" href="https://www.flickr.com/gp/inmediahk/W60ss04170" title="DSC_6344"><img src="https://live.staticflickr.com/65535/52910870282_a12aa477c2_b.jpg" width="1024" alt="DSC_6344" /></a></p>
<p><strong>比賽末段舉紙牌抗議 指無人想睇到假波</strong></p>
<p>旺角場下午舉行賽馬會菁英盃決賽，球迷陳先生身穿愉園球衣，在球迷中鶴立雞群。在比賽大局已定後，陳先生立刻高舉紙牌抗議，喚貝鈞奇自行填上紙牌上的空格：「填咩都好，至少起碼唔會係『唔關佢事』。」他補充說，「其中一個option係唔關事？佢可能覺得自己唔關事，但係我好深信中立球迷、愉園球迷，定係關心香港波嘅人，都一定唔想睇到假波。」</p>
<p>自2000年代冰河時期，陳先生已是愉園支持者，支持了球隊20年。愉園自2010年起兩度捲入欠薪，三度涉及「打假波」，前季更因為班主陳志實拖欠薪金，最終自降甲組。陳先生一直對球隊不離不棄，低組別的賽事亦前往支持。他認為球隊或公司準時出糧，是基本要求，「愉園上一個老闆（陳志實）fail 咗呢件事，但係嗰啲波睇落都好真，亦都有啲球員培養度出嚟。」</p>
<p><a data-flickr-embed="true" href="https://www.flickr.com/gp/inmediahk/sG0KnafUJF" title="DSC_6219"><img src="https://live.staticflickr.com/65535/52911880800_afaa07fa9c_b.jpg" width="1024" alt="DSC_6219" /></a></p>
<p><strong>不同意貝鈞奇說法 低組別球隊或會升超</strong></p>
<p><a href="https://www.inmediahk.net/node/%E9%AB%94%E8%82%B2/%E8%B2%9D%E9%88%9E%E5%A5%87%EF%BC%9A%E6%89%93%E5%81%87%E6%B3%A2%E5%B1%AC%E7%90%83%E5%A3%87%E6%81%A5%E8%BE%B1-%E6%8C%87%E7%9B%A3%E5%AF%9F%E4%BD%8E%E7%B5%84%E5%88%A5%E8%81%AF%E8%B3%BD%E6%9C%89%E9%9B%A3%E5%BA%A6">貝鈞奇</a>早前接受電台訪問，承認「打假波」對球壇聲譽有影響，稱「大家都覺得係球壇恥辱」，但認為對本港整體足球發展影不大，因為只屬低組別的業餘賽事。陳先生表明不同意，斥說法荒謬，指甲、乙及丙組球隊有機會升班到港超聯：「甲乙丙有一日會變超，係咪到時先care？」</p>
<p>廉署在記者會上表示，愉園高層不涉及案件，並且是「打假波」的受害者。陳先生同意，指貝鈞奇作為領導層，可揀選足球部負責人，「足球部主任take care 咗之後咩都唔理，呢個明嘅。包括之前陳志實，我都唔會話要貝生找返份糧，因為真係唔係佢搞，但係你都要睇住㗎嘛！」</p>
<p>翻查資料，遭欠薪的愉園球員曾和愉園足球俱樂部有限公司、及簡稱 Form G 的「三方合約」，即球員、足總和愉園體育會的合約，簽訂共兩份合約。貝鈞奇曾多番強調，欠薪的愉園由「愉園足球俱樂部」管理，與其出任主席的「愉園體育會」無關，並在2020年12月已辭任「愉園足球俱樂部有限公司」董事。</p>
<p><a data-flickr-embed="true" href="https://www.flickr.com/gp/inmediahk/6jYF96G8GJ" title="DSC_6518"><img src="https://live.staticflickr.com/65535/52911610554_1e00e4d67a_b.jpg" width="1024" alt="DSC_6518" /></a></p>
<p><strong>不滿貝鈞奇未有介入處理欠薪  質疑職業足球無保障</strong></p>
<p>陳先生就指，愉園球員當時在半季已出現欠薪，貝鈞奇不論作為愉園或足總主席，均應介入事件，並向球員提供協助：「佢（陳志實）話找唔到，你都搵吓佢係咪一毫都找唔到？你（貝鈞奇）或者搵個找到嘅人完成埋個季，或者suspend 唔俾佢踢，各樣嘢都要呀。如果唔係職業足球有啲咩保障？可以dum 成年唔出糧。」</p>
<p>《獨媒》早前<a href="https://www.inmediahk.net/node/%E9%AB%94%E8%82%B2/%E5%89%8D%E6%84%89%E5%9C%92%E7%8F%AD%E4%B8%BB%E9%99%B3%E5%BF%97%E5%AF%A6%E9%81%AD%E5%8B%9E%E5%B7%A5%E8%99%95%E7%A5%A8%E6%8E%A7%E6%AC%A0%E8%96%AA-%E5%BA%AD%E5%A4%96%E7%A8%B1%E5%85%A9%E5%80%8B%E6%9C%88%E5%85%A7%E3%80%8C%E6%89%BE%E6%95%B8%E3%80%8D">報道</a>，勞工處以傳票方式，控告陳志實及愉園足球俱樂部有限公司欠薪等共50多條控罪。陳志實上月返港出席聆訊，案件押後至下月再提堂。</p>
<p>據了解，陳志實目前仍未付清球員欠薪。陳先生認為，如果相關情況未能改善，愉園必然不會是港超聯最後一支出現欠薪的球隊：「球員絕對需要保障，唔係講咩搞香港足球？職業足球嚟㗎嘛！唔係業餘呀嘛！」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
