---
layout: post
title: "【專訪】好青年球員密密加操盡戒快餐 袁世傑：想同香港搏盡"
date: 2022-09-03 16:29:19.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E5%B0%88%E8%A8%AA%E3%80%91%E5%A5%BD%E9%9D%92%E5%B9%B4%E7%90%83%E5%93%A1%E5%AF%86%E5%AF%86%E5%8A%A0%E6%93%8D%E7%9B%A1%E6%88%92%E5%BF%AB%E9%A4%90-%E8%A2%81%E4%B8%96%E5%82%91%EF%BC%9A%E6%83%B3%E5%90%8C%E9%A6%99%E6%B8%AF%E6%90%8F%E7%9B%A1
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20220904y.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>新一季港超聯開鑼，22歲、效力香港U23 的袁世傑，今季以超齡球員註冊。袁世傑就讀城大四年級，是球圈中罕有的乖乖仔。他不但密密加操，為了保持健康飲食習慣，更早已盡量戒掉快餐店食物，又將每月薪金交給媽媽：「好開心球隊將超齡位俾咗我，係身份認同。希望可以幫到一班啱啱踢職業嘅年輕球員。嚟緊呢一年，我仲想同香港打亞洲盃，想同香港搏盡。」</p>
<p>香港U23 去季新軍成立，袁世傑已是球隊常規正選，今季迎來個人第四個港超聯球季。他決心以爭取入球、助攻為首要任務：「好坦白講，我都想踢香港隊，54年後再踢亞洲盃，希望自己都有一席位。」</p>
<p><a data-flickr-embed="true" href="https://www.flickr.com/gp/inmediahk/Sf89911c49" title="DSC_3179"><img src="https://live.staticflickr.com/65535/52328347367_5a6d01ed51_b.jpg" width="1024" alt="DSC_3179" /></a></p>
<p><strong>冀追上偶像C朗步伐 踢職業後生活按部就班</strong></p>
<p>基斯坦奴朗拿度是袁世傑的偶像，「好想可以追上佢嘅步伐」。袁世傑講得出做得到，在選擇食物上有要求，他會盡量烚雞胸、多吃蔬菜，「我宜家盡量都唔食麥當勞、KFC，踢咗職業後無咩點食過。一嚟唔係特別好食，而且對運動好大影響。」</p>
<p><a data-flickr-embed="true" href="https://www.flickr.com/gp/inmediahk/51ZkU64fCt" title="DSC_1691"><img src="https://live.staticflickr.com/65535/52297303872_4fc0db2eff_b.jpg" width="1024" alt="DSC_1691" /></a></p>
<p>袁世傑的故事正面得很，他的另一個身份是大學生。自小已是運動健將，小學便參加跑步、手球、籃球及乒乓球，而足球給他的挑戰性最大；10歲加入元朗區隊，12歲入選港青，翌年和一班隊友，包括林樂勤、林衍廷、謝家榮等加入車路士足球學校，再一起轉投愉園。</p>
<p><a data-flickr-embed="true" href="https://www.flickr.com/gp/inmediahk/T6hJ8g7x29" title="無標題"><img src="https://live.staticflickr.com/65535/50553556413_155e093b64_b.jpg" width="1024" alt="無標題" /></a></p>
<p>在愉園踢乙組那年，被球隊外借到東昇，教練岑國培喚他出去「浸下」，累積更多上陣經驗，後來隨球隊升上港超聯，主教練鮑家耀同讓他嘗試不同的位置，「好多謝佢哋俾機會我，等我感受到職業同業餘嘅差距。」</p>
<p><strong>張健峰邀請加入香港U23 首要學習孭飛</strong></p>
<p>崔護重來的愉園，最終高開低收，結果不似預期，班主陳志實拖欠職球員薪酬，至今尚未找數 。袁世傑仍有六位數人工未取回，他形容是遺憾，「外在因素控制唔到，球員只能夠做好本份，踢好每一場比賽，做好每一次練習，真係咁簡單。」</p>
<p>在快活谷短短兩年的港超生涯，袁世傑仍記得，曾和一班同齡隊友曾迫和傑志、東方龍獅和理文，「對傑志同東方都係入波先，足以證明對強隊唔係俾人㩒住嚟踢吧，我哋亦都有能力入到波。」</p>
<p><a data-flickr-embed="true" href="https://www.flickr.com/gp/inmediahk/4Di98vk1RT" title="DSC_4118"><img src="https://live.staticflickr.com/65535/51693733137_b1999259af_b.jpg" width="1024" alt="DSC_4118" /></a></p>
<p>告別愉園或許感到難過，但去季季前獲張健峰邀請加入香港U23，袁世傑想也不想便答應。他感謝對方的信任，尤其在沒有外援的情況下，年輕球員首先要學習自己「孭飛」和策劃攻勢。</p>
<p>香港U23 去季贏過港會，亦曾被東方大炒七球，球季最後因疫情無奈腰斬。袁世傑形容，每名球員落場均「希望爭取啲啲嘢」：「大家都知道時間有限，想之後可以上到去踢大會，代表香港，甚至外流。」</p>
<p><a data-flickr-embed="true" href="https://www.flickr.com/gp/inmediahk/387SAnB8by" title="DSC_2971"><img src="https://live.staticflickr.com/65535/52329739875_f3cb487ac2_b.jpg" width="1024" alt="DSC_2971" /></a></p>
<p><strong>健身增強對抗性 踢港青獲金判坤改造成翼鋒</strong></p>
<p>早在第一年踢港超，袁世傑已習慣加操，他會到康文署健身室健身，直至現在仍不間斷，每周至少去三次，在球隊練習前便找岑國培練基本功，在球隊練習後再和隊友加操練好體能，加操已是他的生活一部分，「自己知道身體對抗性係好重要，失去咗對抗性好難喺港超聯立足。」</p>
<p>說到對抗性，這裡有一個小故事。在入選港青後，袁世傑獲金判坤改造成翼鋒，「佢話我既然咁鍾意盤扭，與其喺中場扭不如去邊路扭啦。」</p>
<p><a data-flickr-embed="true" href="https://www.flickr.com/gp/inmediahk/Xc82u47mh3" title="DSC_1668"><img src="https://live.staticflickr.com/65535/52298295708_d8c1f320f1_b.jpg" width="1024" alt="DSC_1668" /></a></p>
<p><strong>每月薪金交母親 平衡學業踢好職業足球</strong></p>
<p>袁世傑很早便立志要做職業足球員，小時候已對媽媽說，想將踢足球變成職業，「唔係落去街場，或者練完區隊就走。」家人都很支持袁世傑踢足球，媽媽是他的最大支柱，三名弟妹都會入場支持他，「我同媽咪講，如果我決心做好嗰樣嘢，我一定會用盡自己嘅方法、俾心機去做好，唔會去嘥時間拖幾年。」</p>
<p>袁世傑會把每月薪金都交給媽媽，「我如果要用錢就同媽咪講，佢會知道我係咪真係有需要，俾屋企人管，就唔會用突咗。我哋成日都會傾計，咁會容易啲規劃自己將來。」</p>
<p><a data-flickr-embed="true" href="https://www.flickr.com/gp/inmediahk/xu4N15B26e" title="DSC_8170"><img src="https://live.staticflickr.com/65535/51557278736_310791cca9_b.jpg" width="1024" alt="DSC_8170" /></a></p>
<p><strong>學生運動員 多次獲獎學金</strong></p>
<p>跟同齡球員很不同，與其說是生性、識諗，袁世傑更清楚自己想要甚麼。現就讀城大四年級，主修歷史和文化遺產，他早前再獲得獎學金，包括政府資助的職業足球員獎學金計劃，「我一旦踢唔掂，點樣支持屋企生計呢？點都要讀完同讀好個學位。唔可以咁自私，為咗踢波就要屋企同自己捱。」</p>
<p>既要平衡學業，亦要踢好職業足球。在剛過去的球季，袁世傑「日日都好爆」，早上9點至11點在將軍澳足球訓練中心練習，操練後乘的士，趕及中午回到城大上堂，下午3點落堂後則要和同學傾功課，傍晚6點半再到聯合運動中心參與城大足球隊練習。</p>
<p>「想證明可以兩樣都兼顧到，做運動員唔一定讀書差，都可以有好好嘅時間管理。唔會影響到生活，而且仲有好好嘅效果。」</p>
<p><a data-flickr-embed="true" href="https://www.flickr.com/gp/inmediahk/2a1699t0mX" title="DSC_2982"><img src="https://live.staticflickr.com/65535/52329621119_460945c415_b.jpg" width="1024" alt="DSC_2982" /></a></p>
<p><strong>助城大奪四冠王 學界最有價值球員</strong></p>
<p>袁世傑性格內斂，直至去年，城大足球隊教練邱德民將隊長臂章交給他，他開始學習成為領袖，漸漸變得成為更主動、愛連繫隊友的球員，「我好想多謝返教練」。</p>
<p>城大足球隊在剛去的球季贏得學界四冠王，包括大專盃、成龍盃等。作為隊長的袁世傑，更贏得最有價值球員，他歸功一班隊友踢出兄弟波，全因對城大有歸屬感。</p>
<p>除了學界，袁世傑更有踢五人足球。他形容，五人足球是自己的轉捩點，因為更着重配合、個人技術和走位配合，及後通過選拔入選代表隊。</p>
<p>袁世傑早前更代表五人大港腳到馬來西亞參加亞洲盃外圍賽，港隊今屆在踢法上作出不同嘗試，球員亦更有歸屬感：「陣容年輕化，更有壓迫性，以前防反為主，宜家曾sir（曾偉忠）就好鼓勵我哋有自己一套。」</p>
<p><a data-flickr-embed="true" href="https://www.flickr.com/gp/inmediahk/92960WPH3N" title="DSC_3161"><img src="https://live.staticflickr.com/65535/52329669069_e75d53ebbd_b.jpg" width="1024" alt="DSC_3161" /></a></p>
<p><strong>訂五年限期 27歲前未能踢大會或放棄足球</strong></p>
<p>袁世傑早前已考取足總D級教練牌，他給自己定了限期，「如果27歲都仲未話上到大會，或者入到香港隊嘅常規球員呢，咁就放棄足球。」</p>
<p>「因為我覺得27、28歲都算係要發展新方向，唔可以再停留喺足球。我會覺得足球唔係踢一世，有時都要部署同規劃下將來，喺轉嘅過程需要時間去適應。」</p>
<p>數年後的事沒人知曉，袁世傑今季的目標是「擔起支旗」，為香港U23在前線衝鋒陷陣，爭取獲得安達臣的垂青。問到作為超齡球員會否有壓力，袁世傑就眼神堅定：「踢職業如果唔識面對壓力，你已經無能力成為職業球員。」</p>
<p><a data-flickr-embed="true" href="https://www.flickr.com/gp/inmediahk/sfX3b034TR" title="DSC_1676"><img src="https://live.staticflickr.com/65535/52298771650_d9494508a7_b.jpg" width="1024" alt="DSC_1676" /></a></p>
<p>記者：麥馬高、周頌謙</p>
</div></div></div>
