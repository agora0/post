---
layout: post
title: 教育局南京屠殺影片嚇壞學生　楊潤雄：相信學校教師有能力選擇合適教材
date: 2021-12-18 04:16:28.800000000 Z
link: https://www.thestandnews.com/politics/a_%E6%95%99%E8%82%B2%E5%B1%80%E5%8D%97%E4%BA%AC%E5%B1%A0%E6%AE%BA%E5%BD%B1%E7%89%87%E5%9A%87%E5%A3%9E%E5%AD%B8%E7%94%9F-%E6%A5%8A%E6%BD%A4%E9%9B%84%E7%9B%B8%E4%BF%A1%E5%AD%B8%E6%A0%A1%E6%95%99%E5%B8%AB%E6%9C%89%E8%83%BD%E5%8A%9B%E9%81%B8%E6%93%87%E5%90%88%E9%81%A9%E6%95%99%E6%9D%90
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/yueng-05.png"></figure><p>圓玄小學本月 9 日德育課堂播放一條由教育局提供的「南京大屠殺」短片，內容有血腥殘暴畫面，導致學生恐慌嚎哭，家長不滿。教育局長楊潤雄今日（18 日）指，局方需要配合學生的需要和年紀提供教材，相信學校和教師有能力選擇適合學生的教材，「大體上可以做到好好把關嘅工作」，並強調「重要嘅係，我哋必須喺社會裏面做好國家歷史嘅教育，做好國民身份嘅培養」。</p>

<p>今年是南京大屠殺 84 周年，根據教育局早前向全港校長發出的通函，全港學校須於今日 (13 日) 舉辦「南京大屠殺死難者國家公祭日」悼念活動。楊潤雄出席活動後見傳媒指，希望學校可以借機會介紹這段歷史，並作為歷史教育的重要一環，「我哋期望學校可以就住當中嘅內容睇咗之後，搵到最適合唔同年紀嘅學生、或者唔同背景嘅學生配合佢哋嘅需要，呢個同以往做法都一樣。」他指，未來亦會維持相關做法。</p>

<div><figure><img src="https://images.weserv.nl/?url=assets.thestandnews.com/media/photos/20211212-10.png"><figcaption><span>圖片素材來源：南京大屠殺片段截圖</span></figcaption></figure></div>

<p><strong>「唔覺得大家需要太擔心」</strong></p>

<p>他稱，明白今次事件可能引起社會討論，局方需要在教育上更配合學生的需要和年紀去提供教材，「重要嘅係我哋必須喺社會裏面做好國家歷史嘅教育，做好國民身份嘅培養」，他又指，相信學校和教師有能力去選擇適合學生的教材，假如個別老師有疑惑可諮詢校內意見，學校則能向教育局尋求支援。楊潤雄重申，對學校以及辦學團體有信心，「大體上可以做到好好把關嘅工作，唔覺得大家需要太擔心」。</p>

<p>另外，明日是立法是「完善選舉制度」後首次立法會選舉日，政府連日積極「谷票」，楊潤雄亦呼籲全港市民明日投票，「選出可以代表自己嘅議員喺立法會度做實事，為香港未來發展出一分力」。</p>

<p>他又指，以往大眾或會認為立法會有關教育的討論「政治化」，「今次正正係一個好好嘅機會，希望教育界選民投一票，希望我哋教育回歸教育」，並期望未來立法會討論能更加彰顯教師和教育的專業，避免經常討論政治事件。</p>
