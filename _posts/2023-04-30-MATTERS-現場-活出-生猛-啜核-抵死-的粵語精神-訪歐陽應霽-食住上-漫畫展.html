---
layout: post
title: 現場》活出「生猛、啜核、抵死」的粵語精神——訪歐陽應霽「食住上」漫畫展
date: 2023-04-30 01:07:55.000000000 +00:00
link: https://matters.news/@VXNlcjo4MjgzMQ/%E7%8F%BE%E5%A0%B4-%E6%B4%BB%E5%87%BA-%E7%94%9F%E7%8C%9B-%E5%95%9C%E6%A0%B8-%E6%8A%B5%E6%AD%BB-%E7%9A%84%E7%B2%B5%E8%AA%9E%E7%B2%BE%E7%A5%9E-%E8%A8%AA%E6%AD%90%E9%99%BD%E6%87%89%E9%9C%BD-%E9%A3%9F%E4%BD%8F%E4%B8%8A-%E6%BC%AB%E7%95%AB%E5%B1%95-bafybeibvubech6o4hca7x2d7665hqs6dqzukcvg52p6zev2px5mymsp3sm
categories: matters
tags: blog
author: Openbook閱讀誌
---

<figure class="image"><img src="https://imagedelivery.net/kDRCweMmqLnTPNlbum-pYA/prod/embed/8db35a92-f455-4987-b969-1b8388729107.jpeg/public" data-asset-id="8db35a92-f455-4987-b969-1b8388729107" referrerpolicy="no-referrer"><figcaption><span>漫畫家歐陽應霽（虛詞P-articles提供）</span></figcaption></figure><p>文 · <a href="https://www.openbook.org.tw/reviewer/67521" rel="noopener noreferrer" target="_blank">陳芷盈</a></p><p>屎尿橫流，但道在便溺。以原始的食慾、市井的粵語，甚至「低俗」的糞便，呈現抵死貼地的藝術，介紹返，呢個係歐陽應霽「Sik6 Zyu6 Soeng5 食住上」漫畫展。</p><p>撕下過往「飲食文化研究」之高雅標籤，結合食物、漫畫同粵語，朝不分雅俗之路「食住上」，歐陽應霽自嘲，「好多朋友話我癲咗」，但他偏樂於回歸本我。「將飲食抬高到文化，只會離一般人越來越遠。食本來係人類共通嘅原始慾望，我哋喺進食過程入面，有時壓抑，有時放縱，人性入面嘅貪婪、搶奪、色情、是非顛倒，共冶一爐。呢一次，我都想將我粗俗、蠱惑嗰一面俾其他人睇。」所以這個畫展他返璞歸真，放手實驗，以36句「食」字有關的廣東話俚語，生成一條不雅粗俗，卻激盪生命力的人間道。</p><h2><strong>➤齊齊加把口，鬆開語言邊界</strong></h2><p>飲食、漫畫、粵語，看似大纜都扯唔埋，但再細想原來又有共通點，那就是「炒埋一碟」的活力。歐陽應霽解釋，「漫畫本色，係從九唔搭八嘅聯想中碰撞出新意義；食物亦係雜崩冷，集文化、政治、經濟之大成，由生存需求到人際關係，由檯底到檯面，雜下雜下，就貫穿人類一生；粵語更為精妙，又中又西，雅俗共賞，多字多義仲有九音」。因此，當他想到將三者結合，發現如此一拍即合時，就有種「愛得太遲」，猶如「俾人刮一巴」的晴天霹靂感覺。他立刻攤開一張A5紙，一口氣寫低百幾句與「食」字有關的俚語，這才鬆一口氣，「原來呢堆嘢一直喺我裡面」。隔日，他又立刻去查字典，共查出300多句圍繞食物的俚語，由此啟動這個將為期兩到三年的飲食語言文化檔案計劃。</p><p>但計劃第一頭炮，歐陽應霽已自嫌唔夠正經。他指出「粵語最精彩之處，就係生猛、啜核、抵死，表面粗俗，反而可以表達更多。」為了傳神地表現粵語本質，他在創作過程中讓自己放手試驗，用色越豐富越大膽越好，意象越紛雜越錯配越好，例如其中一幅「擔屎唔偷食」，他就抵死地將擔屎畫成耶穌釘十架，將污穢直通聖潔神壇，鬆動觀者想像。在一共36幅畫作中，他更創作了一個充滿歧異的角色，由此開放想像空間。表面看，那是一個食慾旺盛的大隻佬，總是誇張地扭曲身體去進食，但事實上，它是萬事萬物的化身，可以是任何職業、性別，甚至乎是野獸、鬼魂，甚至耶穌都得。歐陽應霽鼓勵觀眾自行理解這個人物，同時邀請任何國籍的觀眾參與到作品之中，以此鬆動語言的界限。在每一幅畫作上，都標上大大個粵語拼音，邀請人有嗰句就講嗰句，「如果吸引到一個外國人，真係試下讀出來，可能呢句就係佢人生第一句廣東話。」</p><figure class="image"><img src="https://imagedelivery.net/kDRCweMmqLnTPNlbum-pYA/prod/embed/a6141f2e-5d2b-4e13-88e2-32521f4e9d6c.jpeg/public" data-asset-id="a6141f2e-5d2b-4e13-88e2-32521f4e9d6c" referrerpolicy="no-referrer"><figcaption><span>連荷包都係大隻佬化身，只要認住佢個紋身或者金色耳環，就化咗灰都認得佢。</span></figcaption></figure><p>因此，展覽第三部分便是一個聲音裝置，歐陽應霽邀請了九位不同國籍、不曉粵語的人，試跟著粵拼讀出俚語，有人驚奇地讀得準，亦有人讀錯晒，由此探討身分認同的問題。「識講粵語係咪就有香港身份認同？一個人又會唔會因為鍾意香港食物就變成香港人？」像是要帶領觀眾反思食物和語言跟自身的關係。歐陽應霽逐指出，語言最有趣的地方，在於「唔同時代嘅人，對同一句說話會有不同理解。」他渴望這個計劃完成後，可以踩過界探索各地方言，由或者是非官方的語言，找出與當地食物相關的俚語，由此跟其他文化互動。</p><figure class="image"><img src="https://imagedelivery.net/kDRCweMmqLnTPNlbum-pYA/prod/embed/817015dd-398d-4dc2-9c4d-c4aeba84e0e6.jpeg/public" data-asset-id="817015dd-398d-4dc2-9c4d-c4aeba84e0e6" referrerpolicy="no-referrer"><figcaption><span>唔知呢個木架可唔可以通向語言嘅巴別塔呢？今次展覽因為場地問題，所有畫都係用木架展出，反而更加有一種貼地感覺。</span></figcaption></figure><figure class="image"><img src="https://imagedelivery.net/kDRCweMmqLnTPNlbum-pYA/prod/embed/b75186a5-8f60-4bf5-9c6c-84dec0163cfd.jpeg/public" data-asset-id="b75186a5-8f60-4bf5-9c6c-84dec0163cfd" referrerpolicy="no-referrer"><figcaption><span>歐陽應霽表示曾掙扎用可樂、維他奶定綠寶作為象徵，最後都係決定用可樂，因為可樂梗係食水最深啦！（而筆者隨後表示冇聽過綠寶） </span></figcaption></figure><h2><strong>➤愛要同好多人講，先對得住自己</strong></h2><p>語言習慣會隨時代演化，對此歐陽應霽並不抗拒，事實上，多年來研究飲食的經驗，甚至讓他深感「要放棄不變嘅神話，唔好再自欺欺人。」他舉例說很多人總懷念媽媽的味道，但只要天氣與地理一改變，食材已經不一樣，更重要是，「就算真係俾你還原又點？都唔係你呀媽整俾你。」</p><p>生命有開始有終結，任何東西都會消亡，這次展覽的俚語有新有舊，如「有食唔食，罪大惡極」以及「搵食啫，犯法呀？」是近年才出現的句子，但因其流行程度，地位已跟其他深入民心的俚語睇齊。相反，一些歷史悠久的俚語如「大食有指擬」、「唔食狗肉飲狗湯」，好多人卻聞所未聞。語言推陳出新，經歷興衰乃無可避免，但即便如此，歐陽應霽仍有一種「做得幾多得幾多」的覺悟。「經過呢幾年，人生又走到呢個階段，我開始好迫切去問自己，其實我想做咩？我應該做咩？當我諗到今次呢個計劃，我夠膽講，應該係我先做得最好，我亦係咁去要求自己。因為一樣嘢，如果係你做，唔做咪對唔住自己，對唔住呢個時代？」所以他認為，一個人應該盡力去保留心底所熱愛的事，例如這些粵語，他希望讓更多人去認識，去了解當中的意義，甚至學習當中的精神。「我話廣東話生猛、啜核、抵死，其實我覺得呢個係做人應有嘅quality，我都希望活出呢種精神。」為了完成這批畫作，他搏老命般連續通頂兩晚，一心一意只為完成這個archive project。「呢堆畫有冇人買，要唔要放去art basel都唔緊要，我只係關心我有冇能量去畫，同埋傳播能力有幾高，好希望可以搵到方法推俾更多年輕嘅朋友。」</p><p>難怪在展覽場刊中，歐陽應霽以「七彩大龍鳳」形容這批作品。狂野的色彩，又螢光又金屬，其實就是一場糊弄觀眾的大龍鳳，詼諧的外殼下，藏著一種非如此不可的重量。他特意選用acrylic來畫畫，亦正因這是一種可製造層次的媒介。Acrylic的特性，一個字：罯（kam2）。顏料乾後，可以罯上另一層顏色，罯唔到，就落一層白色，就可以再罯上去。如此一層罯一層，正呼應歐陽應霽對歷史及香港的理解。「好多人親眼見到一個城市被rewash過好多好多浸，被塗抹呢一下，反而先係真正嘅現實。所謂藝術，唔應該係風花雪月，而係好多付出同犧牲。」</p><p>或許所謂「食住上」，就是要學懂順應時勢，即使身處糞土與污泥濁水之間，還是可以悟出道在便溺的真理，走出自己的一片天。</p><figure class="image"><img src="https://imagedelivery.net/kDRCweMmqLnTPNlbum-pYA/prod/embed/cb6ad8c6-534e-4473-9e74-9d47173fddcb.jpeg/public" data-asset-id="cb6ad8c6-534e-4473-9e74-9d47173fddcb" referrerpolicy="no-referrer"><figcaption><span></span></figcaption></figure><p>（文章授權轉載自「虛詞」，原標題與連結：〈<a href="https://p-articles.com/heteroglossia/3684.html" rel="noopener noreferrer" target="_blank">活出「生猛、啜核、抵死」的粵語精神——訪歐陽應霽「食住上」漫畫展</a>`，&nbsp;2023-04-27&nbsp;Openbook官網轉載〉</p><hr><h3>徵才》Openbook閱讀誌誠徵夥伴 · PM（Project Manager） · 一名！<br class="smart"><br class="smart"><strong>➤➤➤</strong><a href="https://www.openbook.org.tw/article/p-67520" rel="noopener noreferrer" target="_blank"><strong>應徵詳情，請點此</strong></a><br class="smart"></h3><figure class="image"><img src="https://imagedelivery.net/kDRCweMmqLnTPNlbum-pYA/prod/embed/7dab1638-9910-48b0-8eb9-770bfb7691bb.jpeg/public" data-asset-id="7dab1638-9910-48b0-8eb9-770bfb7691bb" referrerpolicy="no-referrer"><figcaption><span></span></figcaption></figure><h3><br></h3><p><br></p><p><br></p>
