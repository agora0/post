---
layout: post
title: 因政見上月被業主拒續約　黃報販貞姐另覓地點復業：唔係為錢㗎！
date: 2021-08-11 10:54:52.119000000 Z
link: https://www.thestandnews.com/politics/%E5%9B%A0%E6%94%BF%E8%A6%8B%E4%B8%8A%E6%9C%88%E8%A2%AB%E6%A5%AD%E4%B8%BB%E6%8B%92%E7%BA%8C%E7%B4%84-%E9%BB%83%E5%A0%B1%E8%B2%A9%E8%B2%9E%E5%A7%90%E5%8F%A6%E8%A6%93%E5%9C%B0%E9%BB%9E%E5%BE%A9%E6%A5%AD%E5%94%94%E4%BF%82%E7%82%BA%E9%8C%A2%E3%97%8E
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/%E9%BB%83%E5%A0%B1%E8%B2%A9.png"></figure><p>「特登嚟搵你㗎」、「原來開咗喺呢度啊！」</p>

<p>在灣仔大王東街明仁里一間咖啡店內，今日有不少街坊專誠來探望一位老朋友，「黃報販」貞姐。她早前在皇后大道東經營報攤，因為擺放文宣，被業主拒絕續約，上月中被逼結業。事隔一個月，貞姐找到地方重新開業，落戶兩街之隔的咖啡店內。貞姐說，昨晚緊張得失眠，今早 5 時多便回到店舖準備開店。店舖坐落在橫巷，人流不如以往興旺，貞姐表示會晚一點才收舖，爭取時間讓更多人知道報攤復業。</p>

<p>自從得知舊業主拒絕續約後，貞姐便嘗試尋找其他位置開檔，卻處處碰壁，遇到其他同業因政治緣故而推唐，「講真都比較恐慌，我就覺得多咗啲，其實都係自我審查。」</p>

<div><figure><img src="https://images.weserv.nl/?url=assets.thestandnews.com/media/photos/Untitled-6.png"></figure></div>

<p><strong>貞姐：從不後悔貼文宣決定</strong></p>

<p>她說，希望在灣仔區尋覓地方，畢竟在區內有一班熟客，大家已建立感情，希望提供平台讓同路人相聚。「唔係為咗錢㗎，為咗錢當初就跪低咗。嗰個位一定好生意過呢度，做咗咁耐。」貞姐表示不後悔當初的決定，相信若當初妥協移除文宣，亦難保業主會再提出其他不能接受的要求。</p>

<p>《立場》記者到訪貞姐店舖期間，熟客高先生特意帶同自製的指示牌，貼在舊報紙檔，提醒顧客貞姐的新舖已開業。高先生稱「冇嘢做咪嚟幫下手」，希望吸引更多人前來光顧。</p>

<div><figure><img src="https://images.weserv.nl/?url=assets.thestandnews.com/media/photos/Untitled-5.png"></figure></div>

<p><strong>街坊：唔順路都要嚟打招呼</strong></p>

<p>另一位熟客李小姐對於貞姐能再度開業感到高興，形容貞姐的報攤是一個令自己感到舒服的地方，讓大家能夠「圍爐取暖」。她又指雙方已不單是顧客和檔主的關係，「當咗佢係 friend，出親嚟就要過嚟呢邊，唔順路都要過嚟打下招呼。」</p>

<p>李小姐居住在灣仔區多年，她表示與鄰近店舖不相熟，唯獨視貞姐如自己人一樣，「同佢傾返幾句先舒服。」</p>

<p>來探望貞姐的還有鄧先生，他不是灣仔區街坊，但不時會乘車到灣仔街市買菜，今日特意過來光顧。「呢個位梗係唔同以前，以前有個大檔口，宜家得少少位，我諗都好辛苦。」但他相信不會難到貞姐，亦相信熟客會繼續支持。</p>

<p>顧客幫襯後不忘跟貞姐說聲「努力加油！」</p>

<p>貞姐笑著回應：「（呢度）加油站嚟㗎！多啲過嚟傾偈！」</p>

<div><figure><img src="https://images.weserv.nl/?url=assets.thestandnews.com/media/photos/Untitled-3_g2mGqEK.png"></figure></div>

<div><figure><img src="https://images.weserv.nl/?url=assets.thestandnews.com/media/photos/Untitled-1_N8nVbII.png"></figure></div>
