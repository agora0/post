---
layout: post
title: 蔡玉玲：為 7.21 報道驕傲　繼續做新聞是對判決最好回應　籲同業勿放棄
date: 2021-04-22 11:04:09.000000000 +00:00
link: https://thestandnews.com/politics/%E8%94%A1%E7%8E%89%E7%8E%B2-%E7%82%BA-7-21-%E5%A0%B1%E9%81%93%E9%A9%95%E5%82%B2-%E7%B9%BC%E7%BA%8C%E5%81%9A%E6%96%B0%E8%81%9E%E6%98%AF%E5%B0%8D%E5%88%A4%E6%B1%BA%E6%9C%80%E5%A5%BD%E5%9B%9E%E6%87%89-%E7%B1%B2%E5%90%8C%E6%A5%AD%E5%8B%BF%E6%94%BE%E6%A3%84/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/20-19-1920copy_Vrqe6_600x0.png" /><br /><br /><p>港台《鏗鏘集》《7.21 誰主真相》編導蔡玉玲，去年因查車牌被控兩項「明知而作出要項上的虛假陳述罪」，今（22 日）被裁定兩罪罪成，判處罰款 6000 元（<a href="https://www.thestandnews.com/court/%E6%9F%A5%E8%BB%8A%E7%89%8C%E8%A2%AB%E6%8E%A7%E8%99%9B%E5%81%87%E9%99%B3%E8%BF%B0-%E9%8F%97%E9%8F%98%E9%9B%86-%E7%B7%A8%E5%B0%8E%E8%94%A1%E7%8E%89%E7%8E%B2%E7%BD%AA%E5%90%8D%E6%88%90%E7%AB%8B-%E9%A6%96%E6%AC%A1%E6%9C%89%E8%A8%98%E8%80%85%E5%9B%A0%E6%9F%A5%E5%86%8A%E7%BD%AA%E6%88%90/?fbclid=IwAR1oAGAi_DxnMqZOt944xUYTRHqw3aYCWv2GQjD2H3isYYZ-rvZhe-Obao8" target="_blank">另見報道</a>）。蔡玉玲（阿包）聞判後與律師相擁落淚，旁聽人士大叫：「採訪無罪﹗」</p>
<p>散庭後，阿包在眾多同事、同行及市民聲援下會見傳媒，她哽咽表示：「呢兩年能夠用《鏗鏘集》編導嘅身份，去做《7.21》呢兩個報道，係我嘅驕傲。我引以為豪。」</p>
<p>她又表明會繼續做記者，認為自己繼續做新聞，將是對今次判決「最好、最積極」的回應。</p>
<p><strong>「我哋唔好就咁放棄」</strong></p>
<p>蔡玉玲會見記者時，首先多謝朋友、行家陪件，走過被捕後的半年，形容今次判決令人難受及傷心，「我會認為，今次法庭裁決嘅唔係我一個人，係成個行業、係香港所有記者。今日法庭裁判竟然係判我哋過去一路行之有效、查找真相嘅工具係有罪，我係好唔認同。」</p>
<p>她說，不清楚今次案例對未來新聞界有何影響，但衷心希望業界可以一起找到方法，繼續信守價值及履行天職，「我哋唔好就咁放棄」。她表示，需再與律師討論上訴可能，但坦言需要考慮個人的未來路向，也要反思上訴是否捍衛其價值的最好方法。</p>
<p><housenewsphoto data-photo-id="246830"></housenewsphoto></p>
<p><strong>不放棄對新聞追求　「我想做記者」</strong></p>
<p>被問及今次案件會否影響其記者事業，蔡玉玲回應，雖然她的崗位將有變動，但不會因案件而放棄其對新聞的追求，「我自己會好努力咁嘗試喺其他平台，繼續去實踐我嘅價值，我認為我繼續做新聞，會係我對今次判決嘅最好答案。」</p>
<p>阿包又哽咽說，過去作為新聞工作者的十多年間，一直提醒自己要保持謙卑，「但係我想話，呢兩年能夠用《鏗鏘集》編導嘅身份，去做《7.21》呢兩個報道，係我嘅驕傲。我引以為豪。」</p>
<p><housenewsphoto data-photo-id="246814"></housenewsphoto></p>
<p>記者追問，對於很可能一生無法再為港台及《鏗鏘集》工作有何感受，阿包堅定表示：「我想做記者，但我唔一定要做香港電台嘅記者、唔一定要做鏗鏘集嘅記者。」</p>
<p><strong>「查冊無罪，新聞自由無罪」</strong></p>
<p>她續說：「我其實同所有新聞從業員一樣，可能眼前嘅平台會一個一個咁面對打壓，或者一個一個被消失，或者面對唔同嘅困難，但係我覺得只要大家繼續想做落去，都仍然有空間。我會繼續嘗試喺呢個新聞行業繼續努力。」</p>
<p>阿包重申，法院雖可判她負上刑責，但她不認為自己有罪，亦認為做調查新聞無罪、查冊無罪、捍衛新聞自由亦無罪。</p>
<p><housenewsphoto data-photo-id="246812"></housenewsphoto></p>
<p><housenewsphoto data-photo-id="246843"></housenewsphoto></p>
<p><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2Fstandnewshk%2Fvideos%2F1363855380650544%2F&amp;show_text=false&amp;width=560" style="border:none;overflow:hidden" width="560"></iframe></p>
