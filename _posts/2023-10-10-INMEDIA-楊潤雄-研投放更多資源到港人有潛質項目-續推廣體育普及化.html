---
layout: post
title: 楊潤雄：研投放更多資源到港人有潛質項目  續推廣體育普及化
date: 2023-10-10 05:22:30.000000000 +00:00
link: https://www.inmediahk.net/node/%E9%AB%94%E8%82%B2/%E6%A5%8A%E6%BD%A4%E9%9B%84%EF%BC%9A%E7%A0%94%E6%8A%95%E6%94%BE%E6%9B%B4%E5%A4%9A%E8%B3%87%E6%BA%90%E5%88%B0%E6%B8%AF%E4%BA%BA%E6%9C%89%E6%BD%9B%E8%B3%AA%E9%A0%85%E7%9B%AE-%E7%BA%8C%E6%8E%A8%E5%BB%A3%E9%AB%94%E8%82%B2%E6%99%AE%E5%8F%8A%E5%8C%96
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20231010_1314-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>香港運動員在杭州亞運取得8金16銀29銅，共53面獎牌的佳績。文化體育及旅遊局局長楊潤雄在電台節目表示，當局過去五年持續增加體育發展的資源，並考慮投放更多資源到港人有潛質項目：「會唔會我哋都去考慮下，喺香港呢個環境，香港人嘅體質，會唔會有啲運動其實係好有機會，只要你俾足夠嘅資源，其實係培訓到㗎呢？我哋喺呢方面，都會再同業界傾下。」此外，楊潤雄希望繼續推動普及化，「多啲人參加體育，先可以喺裡面搵到精英」。</p>
<p>香港亞運代表團昨晚返港，獲當局在機場安排歡迎儀式。楊潤雄今早接受商台節目《在晴朗的一天出發》訪問，總結今屆亞運成績：「反映咗政府過去一路以嚟，以精英化、盛事化同埋普及化去推廣我哋體育係有啲成績。見到我哋呢幾年，都唔係淨係今一屆，其實我哋嘅成績係一路一路上。」</p>
<p><a data-flickr-embed="true" href="https://www.flickr.com/gp/inmediahk/868uZYB8U6" title="無標題"><img src="https://live.staticflickr.com/65535/53245867603_d5d8373391_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/E290132f28" title="無標題"><img src="https://live.staticflickr.com/65535/53244695142_69407df7b1_b.jpg" width="1024" alt="無標題" /></a></p>
<p>他表示，新增不同運動項目均獲得好成績，加上年輕梯隊運動員冒起，及賽場上的落力表現令人感到驕傲。</p>
<p><strong>對划艇奪金最感動  同胞為港運動員打氣感覺非常之好</strong></p>
<p>另外，楊潤雄表示，對香港今屆第一金即男子二人單槳項目最為感動，看到運動員林新棟、王瑋駿上岸後與教練、團隊的關係，反映對運動項目支援、其他人的支持及關心非常重要。他特別提到，國內同胞為香港運動員打氣，「其實感覺都係非常之好」。</p>
<p><a data-flickr-embed="true" href="https://www.flickr.com/gp/inmediahk/2rj8663Cbr" title="無標題"><img src="https://live.staticflickr.com/65535/53245572926_8c295f06ce_b.jpg" width="1024" alt="無標題" /></a></p>
<p>在節目中，主持陳志雲向楊潤雄笑言：「你腳頭好喎。」楊潤雄回應稱：「呢啲係香港運動員努力啫，邊個做局長其實個結果都差唔多嘅我估。」</p>
<p><strong>業界嘆有成績才可獲資源  楊潤雄：個餅就咁大啦</strong></p>
<p>對於有業界慨嘆要取得成績才可以獲得資源，該情況會否有所轉變，楊潤雄就稱：「始終大家都要明白，政府資源都有限，個餅就咁大啦，分去唔同嘅政策範疇，跟住分落去體育項目，體育項目再分落去精英，精英再分落去邊一個項目呢？你需要一個制度喺度去處理，點樣去分一啲資源。」他指現時會按過往成績、曾參加的項目即世界性比賽、亞奧及奧運，以決定資源及培訓。</p>
<p>不過，楊潤雄表示，當局會考慮在公平、公開制度下，在個別一至兩個運動項目作試行計劃，「會唔會有個別一、兩個項目我哋覺得對香港人嚟講，我哋係比較有信心，或者係有機會？只要我哋俾多啲資源能夠做得到，咁我哋咪嘗試諗下喺嗰方面諗一下。」</p>
</div></div></div>
