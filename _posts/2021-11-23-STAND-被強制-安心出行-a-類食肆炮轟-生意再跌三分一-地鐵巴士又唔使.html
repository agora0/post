---
layout: post
title: 被強制「安心出行」　A 類食肆炮轟　「生意再跌三分一」、「地鐵巴士又唔使？」
date: 2021-11-23 12:33:20.166000000 Z
link: https://www.thestandnews.com/society/%E8%A2%AB%E5%BC%B7%E5%88%B6%E5%AE%89%E5%BF%83%E5%87%BA%E8%A1%8C-a-%E9%A1%9E%E9%A3%9F%E8%82%86%E7%82%AE%E8%BD%9F-%E7%94%9F%E6%84%8F%E5%86%8D%E8%B7%8C%E4%B8%89%E5%88%86%E4%B8%80%E5%9C%B0%E9%90%B5%E5%B7%B4%E5%A3%AB%E5%8F%88%E5%94%94%E4%BD%BF
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/on_PkoLEHa.png"></figure><p>食物及衞生局宣佈收緊各類食肆的防疫規定，由 12&nbsp;月 9 日起，使用「安心出行」流動應用程式的規定將擴展至所有受法例 599F 章規管的處所，包括 A、B 類食肆、戲院、美容院及主題公園，屆時所有進入這類處所的顧客均須先使用「安心出行」。（<a href="https://www.thestandnews.com/society/ab12-%E6%9C%88-9-%E6%97%A5%E8%B5%B7%E5%85%A8%E6%B8%AF%E9%A3%9F%E8%82%86%E5%9D%87%E9%A0%88%E4%BD%BF%E7%94%A8%E5%AE%89%E5%BF%83%E5%87%BA%E8%A1%8C-%E6%88%B2%E9%99%A2%E7%BE%8E%E5%AE%B9%E9%99%A2%E4%B8%BB%E9%A1%8C%E5%85%AC%E5%9C%92%E8%A8%AA%E5%AE%A2%E4%BA%A6%E7%B4%8D%E5%85%A5%E5%BC%B7%E5%88%B6">見另稿</a>）有 A 類食肆負責人對政策表示不滿，料生意額將會至少再下跌三分一；亦有食客指，以後會減少外出用膳。</p>

<div><figure><img src="https://images.weserv.nl/?url=assets.thestandnews.com/media/photos/lhs1.jpg"><figcaption><span>位於葵興、做街坊生意的珍味泉越南粉老闆李小姐質疑防疫政策往往針對食肆。</span></figcaption></figure></div>

<p>現行措施下，A 類食肆限坐 2 人，僅可提供堂食至下午 5 時 59 分，顧客毋須使用安心出行。位於葵興、做街坊生意的珍味泉越南粉老闆李小姐指，疫情本已令生意跌了一半，新防疫政策下，料生意額將會至少再下跌三分一，「因為有啲公公婆婆佢無手機嘛，咁就自然唔會嚟啦」。她質疑防疫政策往往針對食肆，「地鐵、巴士又點解唔使呢？好密集喎，啲病菌唔通去到嗰度會直接消失？」她認為政策不得民心，深感無奈。</p>

<p>位於石硤尾學校區域的 A 類食肆膳心小館負責人林先生亦擔心，政策會為長者、學生及低下階層造成困難，認為政府沒有顧及弱勢群眾的需要。他表示，當初選擇做 A 類食店，在於眼見有老人家不識字、沒有手機，尤其是深水埗、石硤尾地區有最多板間房和窮人，「我哋餐廳最平㗎啦喺石硤尾」。</p>

<div><figure><img src="https://images.weserv.nl/?url=assets.thestandnews.com/media/photos/A.jpeg"><figcaption><span>街市強用安心出行一星期，街坊、職員和檔主依然未慣，街市處處怨聲載道。</span></figcaption></figure></div>

<p><strong>「係咪要家長每人買部電話畀仔女先」</strong></p>

<p>「做得 A 舖，都係有原因㗎，一定預生意少。」林先生說，當初生意至少小三成，新措施下料再少兩成生意。問及會否轉型為 C 類食肆，他稱問題並非他不想轉，而是有需要平衡基層市民的社會需要。林先生又批評支持食肆全面用安心出行的餐飲聯業協會會長黃家和，「佢憑乜嘢代表飲食業？有冇代表到小店？大集團當然講得風騷，小店根本唔可以受惠」。</p>

<p>林先生認為，政策本身存在執行上的矛盾，「好多學校都係唔帶得手機，佢（學生）又要食早餐午餐，又要用安心出行，係咪想玩個學生？」他又質疑，強制用安心出行「係咪要家長每人買部電話畀佢（子女）先，依家黃金商場都無平機啦」。他建議政府應先與學校商議好，方考慮推行。</p>

<p>堂食顧客 Joel 表示，自己本身只會去可以填紙的食肆，對「安心出行」沒有私隱存在隱憂，措施實施後，「會少出去食，我又唔係一定要去餐廳食嘢」。她說：「填紙係人嘅自由嚟㗎嘛，有啲人真係無電話嘅，你依家強制，不如下下攞身分證登記食飯啦」。食客馮小姐則稱，對政策絕對服從，「邊度需要就邊度嘟囉，呢樣係對大家都好㗎嘛，我鐘意食呢間都係因為佢嘅味道，有同冇（安心出行）我都係嚟。」</p>

<p><strong>拳館負責人：應予人選擇自由</strong></p>

<p>經營拳館的拳手曾正怡認為，新措施會影響拳館運作，因不使用安心出行程式的客人「一半一半，有啲客人唔鐘意就唔上嚟，覺得私隱度會比較唔安全」，她預料將損失兩至三成收入，又說政府未諮詢業界，認為政府應先作諮詢，亦希望不要一刀切，要給予人們選擇填紙的自由。</p>
