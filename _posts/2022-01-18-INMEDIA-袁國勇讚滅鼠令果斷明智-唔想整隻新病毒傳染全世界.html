---
layout: post
title: 袁國勇讚滅鼠令果斷明智：唔想整隻新病毒傳染全世界
date: 2022-01-18 11:17:56.000000000 +00:00
link: https://www.inmediahk.net/node/%E6%94%BF%E7%B6%93/%E8%A2%81%E5%9C%8B%E5%8B%87%E8%AE%9A%E6%BB%85%E9%BC%A0%E4%BB%A4%E6%9E%9C%E6%96%B7%E6%98%8E%E6%99%BA%EF%BC%9A%E5%94%94%E6%83%B3%E6%95%B4%E9%9A%BB%E6%96%B0%E7%97%85%E6%AF%92%E5%82%B3%E6%9F%93%E5%85%A8%E4%B8%96%E7%95%8C
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/good_0.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>銅鑼灣寵物店 Little Boss 先後<a href="https://www.inmediahk.net/node/%E6%94%BF%E7%B6%93/%E5%AF%B5%E7%89%A9%E5%BA%972%E4%BA%BA%E7%A2%BA%E8%A8%BA-2%E5%8D%83%E5%B0%8F%E5%8B%95%E7%89%A9%E6%9F%93%E7%96%AB%E8%88%87%E5%90%A6%E4%B8%80%E5%BE%8B%E6%A0%BC%E6%AE%BA-%E6%BC%81%E8%AD%B7%E7%BD%B2%E7%A8%B1%E6%B2%92%E5%85%B6%E4%BB%96%E9%81%B8%E6%93%87">有兩人確診</a>，政府指懷疑倉鼠將病毒傳人，宣佈<a href="https://www.inmediahk.net/node/%E6%94%BF%E7%B6%93/%E7%95%B6%E5%B1%80%E6%87%B7%E7%96%91%E9%80%B2%E5%8F%A3%E5%80%89%E9%BC%A0%E5%82%B3%E6%9F%93%E5%BA%97%E5%93%A1-%E6%BC%81%E8%AD%B7%E7%BD%B2%E4%B8%8B%E6%BB%85%E9%BC%A0%E4%BB%A4">格殺</a>2,000隻倉鼠。政府專家顧問袁國勇稱決定「非常果斷明智」，如不行動有可能製造新病毒：「因為你唔想整隻新病毒出嚟，然後由香港傳染去全世界。」</p>
<p>袁國勇傍晚視察大坑東邨東滿樓見記者，他指根據歐美經驗，由人傳貂鼠再傳回人的個案不多，但亦撲殺十萬計的貂鼠。他強調政府緊張是有原因，指現時的基因排序與基因庫不同，加上有基因突變出現於棘突蛋白黏合人類細胞受體的位置：「咁好大件事㗎喎，如果我哋香港整一隻由倉鼠變異出嚟嘅病毒，而可能傳染係咁強咪好弊？」</p>
<p><a data-flickr-embed="true" href="https://www.flickr.com/gp/inmediahk/2s7900" title="AA4433FF-E5E5-4A79-B204-71F61EBE65AD"><img src="https://live.staticflickr.com/65535/51827047237_e839705c02_b.jpg" width="1024" alt="AA4433FF-E5E5-4A79-B204-71F61EBE65AD" /></a></p>
<p>被問及為何不先為倉鼠檢測後才作決定，袁國勇指倉鼠不是即時病發，感染後可能幾日後才病發，「驗咗佢無嘢唔係表示佢宜家冇嘢，唔係表示佢跟住冇嘢。」他又指如每天為過千隻倉鼠做檢測，「人都未必夠測試去做，咁我哋冇理由留佢喺度」，加上需要地方及人手飼養，對人亦構成風險：「隻隻倉鼠都唞緊氣，放緊嘢出嚟，唔係講玩。」</p>
<p>格殺令會否蔓延至其他動物？袁國勇就指，並非每種動物都輕易感染新冠病毒，「但係 hamster（倉鼠）呢個物種係我每日喺實驗室都用嚟去做實驗，佢係非常之對病毒敏感，好易惹到」。他又指倉鼠受感染後首10日會「放好多病毒出嚟」，之後才會減低病毒量，傳開病毒。</p>
<p>他強調現時仍未掌握整個傳染過程，需要衞生防護中心及漁護署研究如何發生，不排除有倉鼠在荷蘭已受感染，之後在鼠群中傳播，運至香港大埔貨倉時廣傳，再運至不同寵物店傳予員工及顧客，強調要遏止今次特別的爆發。</p>
<p>他又指 Omicron 的傳播力強，在實驗室做的倉鼠測試已證明疫苗只對 Delta、Alpha 等變種病毒有抵抗，但對 Omicron 則沒有：「嗰啲倉鼠就算打咗疫苗都好，佢哋對 Omicron 抵抗同阻截傳播能力都係差啲。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
