---
layout: post
title: 夏寶龍促告別劏房　石禮謙：領導人只提出問題，有無幫助解決？
date: 2021-11-14 03:21:53.497000000 Z
link: https://www.thestandnews.com/politics/%E5%A4%8F%E5%AF%B6%E9%BE%8D%E4%BF%83%E5%91%8A%E5%88%A5%E5%8A%8F%E6%88%BF-%E7%9F%B3%E7%A6%AE%E8%AC%99%E9%A0%98%E5%B0%8E%E4%BA%BA%E5%8F%AA%E6%8F%90%E5%87%BA%E5%95%8F%E9%A1%8C%E6%9C%89%E7%84%A1%E5%B9%AB%E5%8A%A9%E8%A7%A3%E6%B1%BA
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20211114-03.png"></figure><p>經民聯立法會議員石禮謙現年 76 歲，他連任五屆地產及建造界議員，是立法會最資深的議員，來屆立法會選舉他不競逐連任。石禮謙接受<a href="https://www.881903.com/news/editorial/2417621/%E7%9F%B3%E7%A6%AE%E8%AC%99%E6%9C%AC%E6%B8%AF%E4%B8%8D%E5%8F%AA%E6%88%BF%E5%B1%8B%E5%95%8F%E9%A1%8C-%E9%A0%98%E5%B0%8E%E4%BA%BA%E4%B8%8D%E6%87%89%E5%8F%AA%E9%BB%9E%E5%87%BA%E5%95%8F%E9%A1%8C%E7%84%A1%E8%A7%A3%E6%B1%BA%E8%BE%A6%E6%B3%95">《商業電台》</a>專訪，對於港澳辦主任夏寶龍早前提出，希望香港 2049年或之前告別劏房，石禮謙認為領導人只提出問題，「佢哋提出問題，但有無考慮政府點解決問題呢？有無幫助林鄭、香港政府去解決問題？」又指香港還有其他社福議題，舉例平均每年有 5,000 名長者在輪候資助安老宿位期間去世，反問「啲領導人有無探過佢哋，有無了解到佢哋？」</p>

<p>據《商台》報道，石禮謙在訪問中最感嘆香港深層次矛盾仍未得到妥善解決。夏寶龍在 7 月曾提及希望香港將告別劏房，中聯辦、政府官員頻頻探訪劏房戶。石禮謙認為，領導人不應該只點出問題，而沒有理解箇中原因，「佢哋提出問題，但有無考慮政府點解決問題呢？有無了解點解解決唔到問題呢？有無幫助林鄭、香港政府去解決問題？只係話俾你聽有問題、有問題、有問題。」</p>

<p>他指出，香港除了面對房屋短缺，亦有福利、醫療、教育等議題，必須一併處理，指出香港每年平均有 5,000 名長者在輪候資助安老宿位期間去世，反問「有無人關注過老人家等上 Care and Attention Home（護理安老院）？5,000 個至 6,000 個死咗，啲領導人有無探過佢哋，有無了解到佢哋？」</p>

<p>石禮謙期望，在「完善選舉制度」之後，新一屆議會可以協助政府更有效施政，加快解決問題。他又告誡來屆立法會議員工作要以人民至上。石禮謙是地產及建造界議員，作為商界代表，他指自己支持定期上調最低工資水平，不認同有議員指不應該上調工資，「做 3 個鐘，37（37.5）蚊，個段車費，買埋個飯盒都無咩淨，仲要養家活兒。」他稱「做議員好，做人好，唔係淨係為咗自己業界，唔係為咗自己個人喜好，係服務人民。」</p>

<p><strong>形容「鬧雙胞」為生涯最黑暗日子　可憐民主派要包圍自己</strong></p>

<p>前年立法會修訂《逃犯條例》法案委員會「鬧雙胞」，建制派推舉石禮謙主持選舉主席的會議，他嘗試主持會議時一度被民主派包圍。石禮謙在訪問中形容，這是他多年議會生涯中，最黑暗的日子，但他指自己無「勞氣」，「我老喇，我咩都見過，同埋好可憐佢哋要做到咁去唔俾我開會，咁我又理解，佢哋有佢哋嘅制度，佢哋去阻我，但佢哋無惡意對我，大家你鬧我、我鬧你，無止境㗎，係咪？咁咪唔開囉。」</p>

<p><strong>稱大學時期多次被捕　毋須坐監「社會唔同，社會俾機會我」</strong></p>

<p>石禮謙感慨很多年輕人在社會動盪中被捕入獄，稱「（建制派議員）我哋唔係無感受」，又指自己是過來人，「我自己做大學生嗰陣，都曾經走去騷亂過，嗰時反越戰，都俾人拉好多次，但係我幸運唔需要坐監，因為社會唔同，社會俾機會我。過去嗰班青年，佢哋都要有個機會」。他指社會應對過去幾年發生的事情「Forgive but not forget」（寬恕但不能忘記），當權者要思考箇中原因，並檢討教育制度，並給予機會年輕人更生及改過。</p>
