---
layout: post
title: 火炭大排檔清拆　恐失乳鴿、雞粥集體回憶　食環拒原區重置　津津老闆憂 40 年鹵水汁不保
date: 2021-10-28 15:17:30.203000000 Z
link: https://www.thestandnews.com/society/%E7%81%AB%E7%82%AD%E5%A4%A7%E6%8E%92%E6%AA%94%E6%B8%85%E6%8B%86-%E6%81%90%E5%A4%B1%E4%B9%B3%E9%B4%BF%E9%9B%9E%E7%B2%A5%E9%9B%86%E9%AB%94%E5%9B%9E%E6%86%B6-%E9%A3%9F%E7%92%B0%E6%8B%92%E5%8E%9F%E5%8D%80%E9%87%8D%E7%BD%AE-%E6%B4%A5%E6%B4%A5%E8%80%81%E9%97%86%E6%86%82-40-%E5%B9%B4%E9%B9%B5%E6%B0%B4%E6%B1%81%E4%B8%8D%E4%BF%9D
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/template-20_CBafkd1.png"></figure><blockquote>
<p>露天座椅、枱頭一小碗花生、咸香的乳鴿，配上冰凍啤酒，每逢周末火炭大排檔總吸引不少食客。不過，政府月前宣佈將在 2024 年前清拆有 40 年歷史的火炭大排檔，原址興建綜合大樓，設施包括少年警訊會所、懲教署營運的更生服務中心及安老院等，但未有預留空間安置大排檔租戶。有希望原區重置的租戶批評，政府扼殺有特色的地方，「可以攞幾百億救海洋公園，點解唔諗下我哋？我哋都係特色嚟嫁喎！就算（官員）佢哋唔食都好，基層有市民要食，好多市民係鍾意去食。」</p>
</blockquote>

<p>綜合大樓選址原在火炭西熟食中心，然而政府日前突然更改選址，更改選址至火炭東熟食中心，連同鄰近的山尾街籃球場、休憩處及露天巴士總站，一幅約 6000 平方米的土地興建綜合大樓，土地面積較原來的 4700 平方米大約 3 成。而原址的火炭西熟食中心，同樣會被收回，並在工程期間用作臨時巴士總站，至於長期發展則未有計畫。</p>

<p>政府產業署提出，在穗輝工廠大廈對面的火炭東熟食中心，興建約 10 多層高的綜合大樓，設施包括少年警訊會所、懲教署營運的更生服務中心、幼稚園、社區會堂、安老院舍等，但未設有食肆及熟食中心樓層，引起熟食中心租戶不滿。</p>

<p><strong>租戶遞信請願 區議員質疑署方不重置不合理&nbsp;</strong></p>

<p>沙田區議會文化體育及社區發展委員會，今午（28日）討論取締火炭熟食市場興建社區綜合大樓的議程。有租戶及大排檔職員在會前，遞交請願信予食環署及政府產業署代表，反對政府一刀切全面收回東西熟食市場。</p>

<p>會上多名議員提出質詢。就爲何不在大樓或附近重置熟食中心，食環署多次表示，火炭一帶有為數不少的食肆，指居民有選擇，在區内居民對公共服務殷切，在符合整體公眾利益為依歸下，經審視熟食市場情況、發展潛力後，決定關閉熟食市場。就使用 4700 平方米的大型空間作臨時巴士站，而非用以臨時安置熟食中心租戶，產業署則表示，該地會長遠發展會用作政府用途，署方會與運輸署商議。至於原定在 2024 年拆卸的時間表會否有改動，產業署解釋整個建議的有所轉變，涉及多個部門處理，因此對即席提交時間表有難度。</p>

<p>民主黨周曉嵐在會上提出臨時動議，包括要求在未有發展計畫的西熟食市場，預留土地重置熟食市場、要求提供收回時間表，並向租戶提供過渡經營安排，獲全數出席委員及主席一致通過。</p>

<div><figure><img src="https://images.weserv.nl/?url=assets.thestandnews.com/media/photos/247596515_10225284339553232_3044973832743040303_n.jpg"></figure></div>

<p><strong>東主難以覓鋪 批評：發展方案一個字都冇提過租戶</strong></p>

<p>莊先生自 10 多年前開始全力協助父親經營德記大排檔。他說，自 5 月得悉熟食中心將被清拆，一直有留意附近的鋪位，希望可以保住招牌，無奈火炭區是工業區「附近搵個正正式式的地方做都冇」。即時工廈有位置，但因消防條例難以申請「大牌」，變相無處容身，「工廈地方係有千幾尺，但係申請唔到牌照，你變相係咪焗我哋去依啲地方？（違規經營）到時有咩意外，高官你訓唔訓得著啊？」</p>

<p>莊先生說，雞粥、乳鴿被視爲熟食中心特色美食，是源於 10 多年前，此前大排檔的大部分食肆「都係靠捱」，「捱到出名，有特色、收成，好景不常遇上示威、疫情，我哋這幾年都好傷，依家仲死話要連根拔起。」他表示，政府一方面發展旅遊業，甚至連發展局亦曾接觸他們，希望協助推廣，機電工程署更在幾年前加大電量、維修喉管等，但另一方面卻要求清拆，「一邊畀資源去整，一邊扼殺有特色的地方。你咪倒模，全港 18 區都大商場？聽到最失望就係完全冇顧及我哋，發展方案一個字都冇提過我哋，淨係收回。」</p>

<div><figure><img src="https://images.weserv.nl/?url=assets.thestandnews.com/media/photos/249245724_10225284341993293_2456649736195367850_n.jpg"><figcaption><span>城門河分支一帶，有多間露天大排檔，是不少中大不少學生迎新營的「食宵」的必經之地。</span></figcaption></figure></div>

<p><strong>質疑食環刻意製作缺乏人流「證據」 促正面回應&nbsp;</strong></p>

<p>他更透露，食環曾在月中颱風吹襲後、特意在約 6 時許的非晚飯高峰期，派員拍攝排擋人流，成爲大排檔沒有價值、不重要的「證據」。他批評政府「可以攞幾百億救海洋公園，點解唔諗下我哋？我哋都係特色嚟嫁喎！就算（官員）佢哋唔食都好，基層有市民要食，好多市民係鍾意去食」，要求政府公佈附近持牌、非會員制的食肆數量，並向租戶及市民清楚解釋大排檔「無得留低」的原因，「唔好成日講啲似是而非的嘢、官腔嘅嘢！」</p>

<div><figure><img src="https://images.weserv.nl/?url=assets.thestandnews.com/media/photos/247144709_10225284347673435_6564098071880953689_n.jpg"><figcaption><span>火炭大排檔附近有巴士及小巴站，是不少司機的飯堂。</span></figcaption></figure></div>

<p><strong>津津第二代傳人：政府用唔曬，但都要收咗地先</strong></p>

<p>同樣在熟食中心經營近 40 年、津津第二代傳人陳小姐，幾年前從爸爸手上接手經營。她憶述，父親 40 年前已在沙田區經營食肆，到她姍姍學步時，搬遷至現址。她形容，當年火炭區基本上沒有住宅，更遑論食肆，津津等大排檔「好似開荒牛。」到現在略有成績，卻遇上清拆。</p>

<p>陳小姐說，希望繼續承傳父親的心血。她坦言不介意食肆面積變細，只希望在綜合大樓或附近重新經營，在該區留住一份回憶及味道，「可以保留西（熟食市場）？我都希望佢哋可以繼續，人哋都好慘，拆咗人哋頭家咁….定係因為方便，你唔好理會我（政府）做咩，我係用唔曬，但都要收咗地先！」</p>

<p>不過，她表示早前食環召開緊急會議，表明改變選址，依然未有提及會在附近重置或在綜合大樓預留熟食中心位置，形容他們租戶在政府眼中嚴重沒有價值，「Get 到係話討論過我哋沒有價值、唔需要你哋。你（大樓）有10幾層，人都要食嘢㗎，對面又起公屋，真係負擔到咁多人口？人始終都係要食嘢，係咪咁冇空間可言？40年係要重建㗎喇，但有返一層（食肆）都唔係好過份。」</p>

<div><figure><img src="https://images.weserv.nl/?url=assets.thestandnews.com/media/photos/249012758_10225284340393253_6277239438412000963_n.jpg"></figure></div>

<p><strong>吃的是一份風味</strong></p>

<p>陳小姐說，在津津大家是食氣氛、環境和回憶，「大家係食個風味，冬天露天食羊腩煲個氣氛，依度開揚啲，講野舒服啲，好似你去西貢食糖水，都係總店好味啲。」</p>

<p>陳小姐說津津最受食客欣賞的就是乳鴿。她說每檔鹵水乳鴿均有自己的秘方，爲了盡量保留肉汁，津津的乳鴿不會留過夜，自己亦會經常試味，確保味道的質素，「酒樓好多都冇味道，入面沒有味道，只係食淮鹽味」。她慨嘆，他日拆卸將失去歷經 40 年熬煮、滿是心血和歷史的鹵水汁，「無辦法都要倒，跟左咁多年。」</p>

<p>津津現時有 10 多名員工，大部分接近或超過 60 歲，遣散之後或難以尋找工作。陳小姐說，「大家人心惶惶，做到幾耐、幾時拆大家都唔知。等到我拆，大家當退休。講真 60 幾歲，仲有冇人請你？」清拆的消息在5月傳出後，同樣受到食客關心，紛紛問陳小姐說「你哋搬喇？你哋拆喇？你去到邊記得畀地址我！」</p>

<div><figure><img src="https://images.weserv.nl/?url=assets.thestandnews.com/media/photos/242916069_10225284345993393_4300162731904249906_n.jpg"><figcaption><span>每檔鹵水乳鴿均有自己的秘方，例如津津的乳鴿不會留過夜，並使用歷經40年、滿是心血和歷史的鹵水汁熬煮。</span></figcaption></figure></div>

<p><strong>懷念夜夜笙歌 曾盼望疫情後會更好</strong></p>

<p>武漢肺炎疫情持續一年多，禁晚上堂食、限聚令，限制營業時間等接踵而來，就連以往中大學生在迎新營時到熟食中心「食宵」時，常常聽到的叫囂聲亦不再。津津的營業時間由晚上 5 時到凌晨 2 時，大幅縮短至晚上 10 時，僅營業 5 個小時。陳小姐慨嘆大排檔「人氣」、夜夜笙歌的熱鬧氣氛不再，「食宵冇 11 點都唔來，冇 3 點都唔走......好多打來話想 11 點後（光顧），我唔搏啦，唔係唔想做，但係真係做唔到。大家都好想自由出入、食飯，但真係要等。」</p>

<p>加上現時基本上確認在幾年後會被清拆，陳小姐更覺得無奈，「大家捱緊….. 過到疫情，又要諗搬，咁都要生意穩定啲你先有得走㗎。我接手之後都重重困難，可能見我後生畀啲考驗我掛，明天會更好啦！」</p>

<p>不過，期望疫情之後「會更好」的祈願，可能亦難以達成。陳小姐估計最後政府亦不會在大樓或臨時巴士站重置他們，現時只好做最後掙扎，希望以透過區議員表達意願及聯絡政府部門，「打定輸數，試下做啲嘢，到最後唔得，再打算啦。」</p>

<div><figure><img src="https://images.weserv.nl/?url=assets.thestandnews.com/media/photos/247446203_10225284347873440_172821610923691024_n.jpg"></figure></div>

<p>屬政府用地的火炭東及西熟食市場在1982年啟用，佔地約645平方米，東市場有「德記／舊泰源」、「津津／錦記」及「岐記」，而西市場則有「御膳廚房」、「新泰源」、「老香港」及「石器時代」。政府在上年度財政預算案提出，收回火炭熟食市場，及毗鄰的山尾街遊樂場及停車場等，興建綜合大樓，預期 2024 年會進行清拆。食環署則在 5 月時曾向租戶提出 2 個賠償方案，包括結業或搬遷。若租客選擇結業，可領取 27 個月的租金賠償或一筆每檔 20 萬 3 千元、上限 80 萬元的賠償。搬遷則可獲安排搬至其他街市或熟食市場的空置檔口，及 24 個月租金賠償或 18 萬特惠金。</p>

<p>&nbsp;</p>
