---
layout: post
title: 奧運開幕 TVB 商場造勢　300 市民圍觀　王浩信粉絲：Mirror「冇吸引力」
date: 2021-07-23 13:33:58.170000000 Z
link: https://www.thestandnews.com/society/%E5%A5%A7%E9%81%8B%E9%96%8B%E5%B9%95-tvb-%E5%95%86%E5%A0%B4%E9%80%A0%E5%8B%A2-300-%E5%B8%82%E6%B0%91%E5%9C%8D%E8%A7%80-%E7%8E%8B%E6%B5%A9%E4%BF%A1%E7%B2%89%E7%B5%B2mirror%E5%86%87%E5%90%B8%E5%BC%95%E5%8A%9B
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/template-10_5QdhRBt.png"></figure><p>東京奧運今日（23 日）揭幕，人氣男團 Mirror、Error 中午在屯門市廣場出席 ViuTV 造勢活動時，支持者一早已迫爆商場各層通道，粉絲們不時尖叫歡呼，情緒非常高漲。另一邊廂，無線電視（TVB）傍晚 6 時亦於奧海城舉行宣傳活動，出席藝人包括陳豪、黃翠如、王浩信等，吸引近 300 人圍觀。有不少粉絲舉牌應援，暫時見胡鴻鈞最多粉絲支持，惟現場氣氛明顯較中午一眾「鏡粉」、「404」冷淡。</p>

<p>商場中庭放置了數十個座位讓市民近距離觀賞舞台，一眾藝人舉起「齊撐運動員」的標語，伴隨彩色花炮為活動開幕。</p>

<p><b>五旬婦：王浩信最有星味　Mirror「冇吸引力」&nbsp;</b></p>

<p>今年 50 歲的陳女士下午五時許到達奧海城，到現場支持王浩信，她表示十分興奮，「好開心可以見到佢，我哋啲 fans 又有 gathering，有交流」。</p>

<p>提起王浩信，陳女士滔滔不絕，指自己由《EU超時任務》開始喜歡上王浩信，「我覺得佢係 TVB 最有星味、最有活力、有演技的小生」，又指其演技在《盲俠》、《邢偵日記》等劇集不斷提升，令身為觀眾的她十分投入。</p>

<p>被問到是否認識新一代的偶像，陳女士指有了解，亦聽聞Mirror、Error今日有同類型活動，但她指自己為王浩信的「忠粉」，Mirror、Error對她而言「冇吸引力」。</p>

<p><b>22 歲少年專一愛陳敏之：就算變老都永遠係我女神&nbsp;</b></p>

<p>22 歲男生 DD（化名）為了提早到奧海城霸位，特意調更工作，趕在下午 3 時前到達奧海城。陳敏之步上舞台，DD 與其他十餘名粉絲大聲呼叫「陳敏之！！」。DD 稱過去受疫情影響，有近兩年時間未能見到陳敏之，今日再見他的「女神」，他更情不自已、眼泛淚光，「就算佢之後會變老，佢永遠係我心目中嘅女神」。</p>

<p>作為年輕一代，DD 亦認識香港新一代偶像團體 Mirror，但他認為自己「唔可以太花心」，「我會有分寸咁追星，即係會睇節目，好似《全民造星》，但我唔會去佢哋啲活動」。他續稱，沒有人可以取代陳敏之在他心目中的地位，「就算有個更高級嘅巨星，我都會無視，如果唔係好似好花心」。</p>
