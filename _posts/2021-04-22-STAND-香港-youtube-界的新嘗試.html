---
layout: post
title: 香港 Youtube 界的新嘗試
date: 2021-04-22 04:03:45.000000000 +00:00
link: https://thestandnews.com/culture/%E9%A6%99%E6%B8%AF-youtube-%E7%95%8C%E7%9A%84%E6%96%B0%E5%98%97%E8%A9%A6/
categories: stand
tags: blog
author: 讀者投稿
---

<img width="600" src="https://images.weserv.nl/?url=cdn.thestandnews.com/media/photos/cache/174129300_241619910808956_4744452093550095349_n_qeAGB_600x0.jpeg" /><br /><br /><p>【文：愛・香港流行文化】</p>
<p>喺 20/4 晚，四個 Youtube channel 做咗個大型聯播 show，<wbr></wbr>每個 channel 先主持一個 live，緊接播佢地剪既片。<wbr></wbr>依個可以話係香港 Youtube 界歷來最大型既合作，<wbr></wbr>而合作形式都好創新，<wbr></wbr>所以我想講吓睇完之後既感受同有咩地方需要改善。</p>
<p dir="auto">首先，我覺得佢地拍既四條片都好出色，各自保留到自己風格之外，<wbr></wbr>仲因為有其他 channel 既演員加入產生咗唔少新鮮感。<wbr></wbr>你好少見到小薯茄既片咁唔「兒童節目」，<wbr></wbr>但係又保持到帶出正面訊息既作風；Arm channel 既片拍得靚得嚟又多咗好多笑位。<wbr></wbr>四條片之間有曬起承轉合，比到觀眾睇到一個完整故事，<wbr></wbr>而我覺得熊仔頭壓軸出場既片係最有意思，由點解想拍片，<wbr></wbr>到唔同 channel 面對緊既問題，<wbr></wbr>到最後帶出四台合作可以為香港 Youtube 界，<wbr></wbr>甚至為整個傳媒界帶嚟新風氣，繼而同全世畀既創作者競爭。<wbr></wbr>依個遠大既展望雖然看似不切實際，<wbr></wbr>但正正可以香港 Youtube 界帶嚟新既動力。</p>
<p dir="auto">然而，個 live 可以話唔係太理想，<wbr></wbr>其實個 live 概念唔錯，由唔同 channel 主持，<wbr></wbr>再討論啱啱播既片，再加上成班人一齊參與一晚既節目，<wbr></wbr>理應係一個可以睇到鏡頭後佢地真性情，又會好有火花既環節。<wbr></wbr>不過有啲可惜就係佢地做 live 既經驗始終唔係好足夠，<wbr></wbr>而且我相信佢地為咗有更真實既即時反應而無做好多綵排，<wbr></wbr>所以有好多位都唔夠流暢，內容又唔係好吸引，<wbr></wbr>而且流程上我覺得應該播咗片先做 live，搞到第一部分 arm channel 無咩野可以講，比到觀眾有種想拖時間既感覺，<wbr></wbr>唔同成員之間既火花又無想像中咁好，<wbr></wbr>特別係睇完條高質片再睇個 live 就會有啲失望。<wbr></wbr>不過依種模式其實都係第一次實行，有不足係在所難免，<wbr></wbr>如果下次再有類似既活動，相信佢地可以做得更好。</p>
<p dir="auto">由近日既 chill club 年度推介榜到四台聯播，<wbr></wbr>可以見到香港唔同媒體都作出緊新嘗試，<wbr></wbr>希望令香港既流行文化再次受到世界關注。<wbr></wbr>當中難免會有好多困難同批評，但依啲正正係推動進步既動力。<wbr></wbr>喺依個充滿壓力同悲傷既城市，<wbr></wbr>流行文化好似廣東歌同 Youtube 片係唔少香港市民舒壓既最好<wbr></wbr>方法，所以我好希望唔同單位都可以越做越好，<wbr></wbr>繼續為香港人帶嚟多元化既娛樂。</p>
<p dir="ltr">作者簡介：一個鐘意香港流行文化既後生仔，得閒會寫吓文用大眾既<wbr></wbr>角度講吓廣東歌、香港既電視節目同電影，希望未來有多啲香港人留<wbr></wbr>意香港流行文化。</p>
<p><a href="http://https://www.instagram.com/hkpopculturelover/" target="_blank">Instagram Page</a> ／ <a href="https://bit.ly/2NWQCji" target="_blank">Facebook Page</a></p>
<p> </p>
<p> </p>
