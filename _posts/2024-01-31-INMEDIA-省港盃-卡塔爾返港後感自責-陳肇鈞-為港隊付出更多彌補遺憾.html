---
layout: post
title: "【省港盃】卡塔爾返港後感自責 陳肇鈞：為港隊付出更多彌補遺憾"
date: 2024-01-31 17:26:46.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E7%9C%81%E6%B8%AF%E7%9B%83%E3%80%91%E5%8D%A1%E5%A1%94%E7%88%BE%E8%BF%94%E6%B8%AF%E5%BE%8C%E6%84%9F%E8%87%AA%E8%B2%AC-%E9%99%B3%E8%82%87%E9%88%9E%EF%BC%9A%E7%82%BA%E6%B8%AF%E9%9A%8A%E4%BB%98%E5%87%BA%E6%9B%B4%E5%A4%9A%E5%BD%8C%E8%A3%9C%E9%81%BA%E6%86%BE
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240201p.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港隊昨晚（1月31日）在省港盃首回合兩球<a href="https://www.inmediahk.net/node/%E9%AB%94%E8%82%B2/%E3%80%90%E7%9C%81%E6%B8%AF%E7%9B%83%E3%80%91%E6%B8%AF%E9%9A%8A%E9%A6%96%E5%9B%9E%E5%90%88%E5%85%A9%E7%90%83%E8%B4%8F%E5%BB%A3%E6%9D%B1-%E9%99%B3%E8%82%87%E9%88%9E%E3%80%81%E6%BD%98%E6%B2%9B%E8%BB%92%E5%BB%BA%E5%8A%9F">擊敗</a>廣東隊，中場球員陳肇鈞射入世界波。這是陳肇鈞替港隊在亞洲盃決賽周取得零的突破後，再次取得入球。不過，陳肇鈞就指，在對巴勒斯坦輸波、從卡塔爾返港後感到自責、失落，希望為港隊付出更多以彌補遺憾：「我喺亞洲盃返嚟，並唔係開心返嚟，有遺憾⋯⋯有啲壓力、落差⋯⋯喺亞洲盃嗰度，都好怪責自己，可以再做好啲，好似虧欠咗球迷咁樣。」</p>
<p><a data-flickr-embed="true" href="https://www.flickr.com/gp/inmediahk/510q507d84" title="DSC_7016"><img src="https://live.staticflickr.com/65535/53500245166_2f736872a7_b.jpg" width="1024" alt="DSC_7016" /></a></p>
<p>在省港盃比賽後，陳肇鈞接受一眾傳媒訪問。對於今場再次替港隊取得入球，Philip表示沒有想太多，每場比賽都希望交出表現：「去到邊啲位要埋門，我自己知道要做啲乜嘢。今日嗰球波都有啲好彩，一射埋去就直飛死角。」</p>
<p><a data-flickr-embed="true" href="https://www.flickr.com/gp/inmediahk/9wEgM9M41P" title="DSC_4043"><img src="https://live.staticflickr.com/65535/53482908798_40174ac7b5_b.jpg" width="1024" alt="DSC_4043" /></a><br /><em>資料圖片</em></p>
<p><strong>亞洲盃返港後感失落  陳肇鈞自責「可以再做好啲」</strong></p>
<p>不過，陳肇鈞就表示要調整一下心理，指自從卡塔爾返港後，感到有點失落。他解釋：「喺亞洲盃嗰度，都好怪責自己，可以再做好啲，好似虧欠咗球迷咁樣。」另外，陳肇鈞早前為大埔在港超聯賽事中後備上陣：「嗯，都睇到自己原來仲好OK，只不過個腦要調整返，都要俾返一樣咁嘅力度。」</p>
<p>陳肇鈞表示，在亞洲盃入球不止是成就，更成為自己要為港隊付出更多的動力：「當然亞洲盃曝光率係好強，第1,000球，同埋唯一，唔係香港隊⋯⋯中國隊都入唔到波⋯⋯係唯一一個華人入到波。嗰個壓力喺我度，我要迫自己再做多啲，多啲代表性嘅嘢。」</p>
<p><a data-flickr-embed="true" href="https://www.flickr.com/gp/inmediahk/9k4206w778" title="DSC_7696"><img src="https://live.staticflickr.com/65535/53500395183_15ef82b0a1_b.jpg" width="1024" alt="DSC_7696" /></a></p>
<p><strong>訪問期間一度幾乎哽咽  陳肇鈞：球迷盲目撐係福份</strong></p>
<p>向來是性情中人的陳肇鈞，在接受訪問期間，更幾乎說到哽咽。Philip 表示，今場能夠取得入球固然開心，但更高興是交出好表現、好賽果：「好多球迷⋯⋯我知道好撐亞運嗰班，好撐香港隊⋯⋯有好多無去卡塔爾都有出嚟，呢度可以⋯⋯低咗上返去。」</p>
<p><a data-flickr-embed="true" href="https://www.flickr.com/gp/inmediahk/e7N0t6NYAr" title="DSC_4977"><img src="https://live.staticflickr.com/65535/53483134340_526764b6d8_b.jpg" width="1024" alt="DSC_4977" /></a></p>
<p>在對阿聯酋的賽事中， 陳肇鈞替港隊射入今屆亞洲盃唯一一球，這不但是港隊在亞洲盃歷來的第10個入球，亦是亞洲盃決賽週第1,000個入球。在分組賽最後一場賽事，港隊三球不敵巴勒斯坦，無緣晉級淘汰賽，Philip 指一眾隊友均感到不舒服，自己亦有機會做得更好：「見到球迷咁撐我哋，佢哋係盲目咁撐我哋，係一種福份嚟。」</p>
<p>最後，陳肇鈞指從港隊青年隊到大港腳：「永遠喺香港隊入波，無論喺咩比賽，由青年隊到宜家，都係一種榮幸，都係一個榮譽嚟。」</p>
<p>記者：麥馬高、劉苑嫻<br />
攝影：周頌謙</p>
</div></div></div>
