---
layout: post
title: 好好問症
date: 2021-03-10 08:37:06.000000000 +00:00
link: https://thestandnews.com/personal/%E5%A5%BD%E5%A5%BD%E5%95%8F%E7%97%87/
categories: stand
tags: blog
author: 一個平凡醫學生的日常。
---

<img width="600" src="https://images.weserv.nl/?url=cdn.thestandnews.com/media/photos/cache/157185622_D43AO_600x0.png" /><br /><br /><blockquote>
<p>「你幾點開始穿水？」<br/>
「岀街食飯嗰陣 feel 到。」<br/>
……「即係幾點？」<br/>
「食晚飯之後。」<br/>
……「咁即係……你幾點食晚飯？」</p>
</blockquote>
<p>對醫護人員來說，徵狀什麼時候開始是非常重要的資訊。如果可以的話，盡量還是提供比較客觀的資料，例如是實際日期時間～</p>
<blockquote>
<p>「你呢排係屋企篤手指驗血糖讀數幾多？」<br/>
「都係同平時一樣。」<br/>
……「即係平時讀數大概幾多？」<br/>
「都好正常嘅。」<br/>
……「正常即係低過七？八？九？」<br/>
「我唔記得喇。」<br/>
……「你篤完手塡有無紀錄落本簿度？」<br/>
「有啊，但係我無帶返嚟。」</p>
</blockquote>
<p>同樣，無論是血壓還是血糖，病人對「何謂正常」有不同的解讀。為免發生誤會，還是白紙黑字記錄下實際讀數最好。如果可以在覆診或入院時，把平時所作的記錄帶給醫護人員參考就更好了～</p>
<blockquote>
<p>「最近有無幫 BB 照超聲波？」<br/>
「有啊！」<br/>
「幾多號或者幾多週照？」<br/>
「唔記得喇！」<br/>
……「咁有無報告或者片？」<br/>
「有啊，但係無帶嚟喔！」<br/>
……「咁醫生講咗啲咩？BB 大小有無問題？胎盤低唔低？頭仔係咪向下？胎水有無問題？」<br/>
「唔知喔！」<br/>
……「好啦，唔緊要啦。」</p>
</blockquote>
<p>既然花費金錢去了私家醫生做檢查，如果可以的話不妨記下醫生的說話，之後到其他醫生 / 公立醫院求醫時都可幫助醫護人員更清晰知道自己病情，避免重複做同樣的檢查。如果有報告或照片，也請好好保管，到入院時可以交予醫護人員作參考，以免岀現誤會～</p>
<p>好好地問症（history taking）是作出診斷的第一步，也往往是最重要的一步。醫生有責任問精準易明的問題，引導病人說出自己的病情；不過病人如果能熟悉自己的病情並清楚回答問題，也能協助醫生事半功倍地儘快作出診斷，減少誤會。 ☺️</p>
<p> </p>
<p>（標題為編輯所擬）</p>
<p><a href="https://www.facebook.com/medstudenthk/posts/284711393010675" target="_blank">作者 Facebook</a></p>
