---
layout: post
title: 森林之約｜山林療癒理論培訓嘅感受（廣東話)
date: 2022-10-14 04:14:15.000000000 +00:00
link: https://matters.news/@VXNlcjo2Nzk2OQ/%E6%A3%AE%E6%9E%97%E4%B9%8B%E7%B4%84-%E5%B1%B1%E6%9E%97%E7%99%82%E7%99%92%E7%90%86%E8%AB%96%E5%9F%B9%E8%A8%93%E5%98%85%E6%84%9F%E5%8F%97-%E5%BB%A3%E6%9D%B1%E8%A9%B1-bafyreihiif5h5gswbkbpqmtlbf3lldojh2hapb5ku6wvxwkxompwawjqha
categories: matters
tags: blog
author: 慢活森谷
---

<p>連續兩日去慈山寺上堂讀山林療癒陪伴員嘅理論。一大棚人八點鐘就响大埔太和邨集合，我早到，義工好快就安排咗我上接駁巴士。人潮慢慢進入講堂，漸漸坐爆。陳主任後來透露，網上加現場總共有500名學員，而最後只會招募100名陪伴員。原來<strong>唔少人有火做山林療癒陪伴員</strong>，<strong>都幾搶手</strong>。<strong>要畀錢讀書</strong>，<strong>就算攞到</strong>正式陪伴員<strong>嘅資格</strong>，亦<strong>只係可以响慈山寺做義工啫</strong>，<strong>唔可以用呢個牌頭去出面搵食</strong>，<strong>估佢唔到咁</strong>踴躍。</p><p>課程非常充實，由<strong>森林療癒嘅緣起</strong>，到相關<strong>嘅科學證據</strong>，引伸到<strong>森林療癒嘅設計同响</strong>慈山寺落地改善<strong>嘅山林療癒特色同埋應變方法</strong>。由四位<strong>美國自然與森林療癒嚮導協會認證嚮導</strong>同我哋講解同分享，落堂雖則要應付網上測驗，上堂嘅氣氛依然係輕鬆又實際，有野落袋。</p><h2>森林療癒係乜野神奇魔法?</h2><p>如果你有多過93%時間困响室內，就有<strong>大自然缺失症</strong>，容易產生<strong>負面情緒</strong>。世界各地都有科學證據支持，森林中有幾種成分對身心有益:</p><ul><li><strong>芬多精</strong>，係天然嘅<strong>殺菌劑，有助減低血壓，增強免疫力，減少壓力賀爾蒙分泌</strong>。森林中聞到檸檬桉味，松樹，香草味就係佢哋嘅萜烯成分。</li><li>喺環境污染或者焦慮嘅情況下，身體嘅<strong>正離子</strong>會多過負離子，血液會釋出<strong>生物氨，令人過敏，易攰，不安，疼痛等生理反應</strong>。森林<strong>入面</strong>嘅負離子數目遠多<strong>過</strong>城市，夠<strong>我哋用有突</strong>。你<strong>摸吓棵</strong>樹或者泥土，因為身體有七成係水份，超過電，可以好好平衡電荷。當身體嘅<strong>負離子</strong>多<strong>過</strong>正離子，就能夠<strong>減輕以上反應</strong>。</li><li><strong>母牛分支桿菌</strong>能夠改善生活品質，<strong>等</strong>人<strong>樂觀尐，提升認知能力同活力</strong>，<strong>無咁頹</strong>。特別係落完雨，就會聞到果陣泥土除。</li></ul><p>睇到咁多實證支持，覺得好堅。當然，如果你指望<strong>森林療癒</strong>可以喺指定時間醫到指定疾病，咁就諗多咗，因為佢嘅<strong>療效好難計</strong>。</p><h2>森林療癒同行山有乜唔同?</h2><p>行山通常係有目的地，要去到果度。可能會傾住計行，可能會一路行一路搞工作生活上嘅嘢，亦可能會匆匆趕路。</p><p>森林療癒希望參與者<strong>放低手機，專注當下，慢步止語， 尋回平靜，細心觀察，去同自然作出連結</strong>。帶你回到當下，打開五感，<strong>用正念去覺察萬物，感受被愛</strong>。</p><p>所以，進行森林療癒嘅場地其實細到400米就已經可以，<strong>無</strong>需趕路去特定嘅<strong>目的地</strong>。可以响唔同季節，唔同時份，進行多次體驗，<strong>以林聯繫，以森療心</strong>。</p><figure class="image"><img src="https://assets.matters.news/embed/991a2116-d67c-4be8-9117-7833033f0c61.jpeg" data-asset-id="991a2116-d67c-4be8-9117-7833033f0c61" referrerpolicy="no-referrer"><figcaption><span>喺呢個靜英英嘅環境入面，學識放慢腳步</span></figcaption></figure><h2>山林療癒會傳揚佛法嗎?</h2><p>山林療癒喺慈山寺觀世音菩薩像下面嘅正念徑進行，基本上成個氣氛都係詳和自在嘅。課程設計上<strong>將佛理融入山林療癒嘅體驗</strong>當中，以森療心，用五蘊(色受想行識)，六根(眼耳鼻舌身意)，六塵(色聲香味觸法)去<strong>解釋</strong>當中嘅<strong>理論</strong>。導師强調山林療癒係<strong>無宗教成分嘅</strong>，過程中亦應該避免運用佛教用語，因為<strong>大自然先係主角</strong>，希望參與者可以<strong>專注同自然連結</strong>，而唔係對宗教產生興趣。起初我仲擔心自己同佛佗唔熟，會影響考核資格，原來係庸人自擾。</p><figure class="image"><img src="https://assets.matters.news/embed/02183a45-5db9-4ad8-aa03-18fdab233f96.jpeg" data-asset-id="02183a45-5db9-4ad8-aa03-18fdab233f96" referrerpolicy="no-referrer"><figcaption><span>去緊正念徑</span></figcaption></figure><h2>正念徑得果三百米，點消磨個半到兩個鐘？</h2><p>我平時慣咗大踏步走過郊野，呢段唔到5分鐘嘅路程，竟然可以磨到兩粒鐘，諗極都唔明。其實成個體驗時間包括咗最初嘅講解，同埋要由講堂慢步到正念徑嘅入口。當中會做<strong>開放感觀嘅</strong>熱身。响正念徑入面又有幾度做<strong>山林之約，</strong>每個大概廿零分鐘，等參與者<strong>連繫山林同埋分享</strong>，所以成個行程係相當充實嘅。<strong>換個角度諗，參與者有兩個鐘頭放空，如果真係能夠拋低凡間俗務，已經賺咗</strong>。</p><figure class="image"><img src="https://assets.matters.news/embed/17b05b8c-5ea1-481e-af8a-1e4c72edfe50.jpeg" data-asset-id="17b05b8c-5ea1-481e-af8a-1e4c72edfe50" referrerpolicy="no-referrer"><figcaption><span>正念徑</span></figcaption></figure><h2>參與者係咪老馮要跟山林之約嘅指示？</h2><p>山林療癒嘅大原則係<strong>開放，自主，無對錯，無標準</strong>。就算參與者拒絕山林之約嘅邀請，只要佢喺安全同埋唔騷擾其他人嘅情況下行動，陪伴員都唔駛糾正佢，可以畀佢隨心體驗山林。我以為响慈山寺呢類機構入面進行活動，會比較死板，估唔到又咁包容喎。</p><h2>參與者分享感受果陣情緒激動，應該點搞？</h2><p>每做完山林之約都會圍一個<strong>療癒之圈</strong>，畀參與者講啦，用手勢啦，或者其他方式<strong>去分享感受</strong>。陪伴員<strong>唔需要作出批判，讚賞，只需要細心聽，做見證</strong>。如果參與者情緒激動，陪伴員<strong>就</strong>應該<strong>等</strong>參與者<strong>行埋一邊抖吓</strong>，由<strong>大自然充當療癒者</strong>嘅角色。萬一參與者平復唔到，就應該搵職員幫拖。始終陪伴員都無接受相關嘅情緒輔導訓練，由專業人員處理會比較啱數。</p><figure class="image"><img src="https://assets.matters.news/embed/21034e33-87a6-447a-a53c-6ccdae726d27.jpeg" data-asset-id="21034e33-87a6-447a-a53c-6ccdae726d27" referrerpolicy="no-referrer"><figcaption><span>大自然就係最正嘅療癒師</span></figcaption></figure><h2>慈山寺同正念徑環境優美，景色怡人，駛唔駛幫參與者做埋導賞？</h2><p>慈山寺有正式嘅導賞員，講解得更加深入。山林療癒陪伴員嘅角色係引領參與者進行<strong>山林療癒嘅體驗，陪住佢哋同山林連結，等佢哋安心分享感受，見證佢哋嘅感悟</strong>。過程中陪伴員唔適宜講太多嘢。平時我同朋友行山，口水多過浪花咁樣講解，到時就要非常自覺同克制嘞。</p><figure class="image"><img src="https://assets.matters.news/embed/adb4bb25-89dc-4cf7-abdd-bee598feb470.jpeg" data-asset-id="adb4bb25-89dc-4cf7-abdd-bee598feb470" referrerpolicy="no-referrer"><figcaption><span>慈山寺環境優美，景色怡人</span></figcaption></figure><h2>陪伴員要孤身上路嗎?</h2><p>每次慈森.山林療癒都會有<strong>支援人員跟手</strong>去做<strong>協調，負責聯繫其他組別，職員同保安，甚至幫助需要中途離隊嘅參與者</strong>。咁樣，陪伴員就可以專注做嚮導，去陪伴見證參與者<strong>嘅</strong>感悟。所以，我哋同時學埋做支援嘅技巧，第時可以撈埋呢瓣。</p><p>兩日培訓課程入面，仲想分享一尐片段。</p><p>慈山寺秘書長倪居士係其中兩課嘅導師，佢一出嚟就有度氣場吸睛。<strong>簡單嘅呼吸練習引領大家放開五感</strong>。佢分享短途出家嘅經歷，畀大家鬆一鬆。用人聽嘅話去講述佛學同森林療癒嘅關係。印象最深刻嘅係佢用<strong>幾組問答就能夠示範到五蘊嘅關聯</strong>。仲有佢隨心咁帶住大家行出講堂，去到每一棵跟佛佗有重大關連嘅樹下面逐一講解：出世嘅無憂樹，悟道嘅菩提樹同涅槃嘅娑羅樹。另外，畀佢呢句"<strong>trust the nature, no lies by nature</strong>"一棍毆醒，<strong>大自然從來就是咁純粹，風雨有時，寒暑有時，所有演變都是順勢而行，唔會弄虛作假，專登去玩鳩你</strong>。有<strong>呢個</strong>覺悟，<strong>就</strong>能<strong>夠</strong>專心一意去感受自然。</p><figure class="image"><img src="https://assets.matters.news/embed/ff057d66-ee7f-4b05-9b91-a04ecdca3612.jpeg" data-asset-id="ff057d66-ee7f-4b05-9b91-a04ecdca3612" referrerpolicy="no-referrer"><figcaption><span>左:無憂樹；右:菩提聖樹</span></figcaption></figure><p>另一位講者係香港森林浴嘅創辦人易小姐，佢把聲好柔和，聽得好放鬆舒服。佢亦都<strong>分享咗佢嘅經歷同埋帶領森林浴嘅心得</strong>，我都有錢落袋，<strong>加深咗對森林浴嘅瞭解</strong>。</p><p>由於上足兩日堂，寺方都安排咗喺五觀堂食午齋。疫情緣故，我都係第一次喺五觀堂食嘢，至知道有<strong>止語，男女分食同埋唔可以過堂嘅規矩</strong>。因為人數眾多，座位有限，有尐同學差唔多等咗一個鐘先有得入去，而且得番三個字食嘢，大家都無怨言。唔怪得陳主任話同學都有慈悲心腸，如果响外面發生，應該有人會爆。</p><p>最後嘅程序係開書嘅網上測驗，因為講堂入面連唔到線，所以任我哋喺寺內乜嘢地方做都得。我就揀咗普門殿洛伽池對出嘅迴廊，等慈祥嘅觀世音菩薩照住我。以前考試總係勁緊張，今次雖然都有晉級嘅壓力，但居然心境平和咁完成咗成個考核，最後仲順利過關添。</p><figure class="image"><img src="https://assets.matters.news/embed/82743024-cc2d-409a-b89b-e2147286c5d9.jpeg" data-asset-id="82743024-cc2d-409a-b89b-e2147286c5d9" referrerpolicy="no-referrer"><figcaption><span>面對呢個景致考試，身心都特別放鬆</span></figcaption></figure><p><br></p>
