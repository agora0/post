---
layout: post
title: "【初選47人案】多名前職工盟成員旁聽  盼告訴吳敏兒「與你常在」"
date: 2024-08-27 03:46:11.000000000 +00:00
link: https://www.inmediahk.net/node/%E7%A4%BE%E9%81%8B/%E3%80%90%E5%88%9D%E9%81%B847%E4%BA%BA%E6%A1%88%E3%80%91%E5%A4%9A%E5%90%8D%E5%89%8D%E8%81%B7%E5%B7%A5%E7%9B%9F%E6%88%90%E5%93%A1%E6%97%81%E8%81%BD-%E7%9B%BC%E5%91%8A%E8%A8%B4%E5%90%B3%E6%95%8F%E5%85%92%E3%80%8C%E8%88%87%E4%BD%A0%E5%B8%B8%E5%9C%A8%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/1280-70.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>民主派初選47人案今早進行求情，包括多名新界西、新界東的被告。多名前職工盟成員今早到西九龍法院排隊，希望進入正庭陪伴被告之一的前職工盟主席吳敏兒。前執委吳惠靈對《獨媒》表示上星期曾到羅湖懲教所探望吳敏兒，指對方精神不錯：「佢有盼望嘅。好多嘢想同佢講，但探嘅時間有限，我成日話俾佢聽，見唔到我哋唔等如我哋唔喺度，太多人入唔到正庭，我哋會喺附近與你常在，大家都喺度。」</p>
<p><a data-flickr-embed="true" href="https://www.flickr.com/gp/inmediahk/L7zzg0d6b4" title="Kyle_20210223_inmedia_53_interview_jpg-8"><img src="https://live.staticflickr.com/65535/50994983188_83261c86ac_c.jpg" width="800" alt="Kyle_20210223_inmedia_53_interview_jpg-8" /></a><br /><em>初選47人案被告、前職工盟主席吳敏兒（林若勤攝）</em></p>
<p>吳惠靈曾任職工盟屬會學校非教員工會主席，但在參與屬會營後才認識吳敏兒更多，到出任執委後有更多合作：「佢好硬淨，由同英航flight，到今日一直都無變過。佢一直面對好多困難，包括工作上，家庭上嘅壓力，都係堅持做正確嘅嘢。」</p>
<p><a data-flickr-embed="true" href="https://www.flickr.com/gp/inmediahk/81762b0z3D" title="無標題"><img src="https://live.staticflickr.com/65535/53950944609_9626fa1b8c_c.jpg" width="800" alt="無標題" /></a></p>
<p>除此之外，吳惠靈曾兩度參選區議會選舉，她指吳敏兒曾攜同子女為其助選，十分熱心。她認為吳敏兒基層出身，為人細心、包容，在職工盟同事出現分歧的時候，亦會耐心地解釋，及與同事商討：「佢做主席係好恰當，有堅強嘅一面，亦都有人對人包容，每個層面都好理解。」</p>
<p>陳先生則是工黨兼前職工盟成員，同已認識吳敏兒多年。他今早6時到西九龍法院排隊，希望可以入庭旁聽，為吳敏兒送上支持：「點解嚟？佢正直囉，如果佢唔正直，我今日都唔坐喺度啦，仲坐幾個鐘頭？」</p>
<p><a data-flickr-embed="true" href="https://www.flickr.com/gp/inmediahk/h2K3N476j6" title="無標題"><img src="https://live.staticflickr.com/65535/53950945139_f193779b07_c.jpg" width="800" alt="無標題" /></a></p>
<p>另外，陳先生早前到羅湖懲教所探望吳敏兒：「有咩好講呀，宜家都唔需要啦，最緊要保重身體。」他透露吳敏兒狀態不錯，但對方在獲悉涉及國安法的案件，或未獲扣減三分一刑期：「聽到無得減三分一情緒低落啲，呢個肯定。健康各方面無問題。」</p>
</div></div></div>
