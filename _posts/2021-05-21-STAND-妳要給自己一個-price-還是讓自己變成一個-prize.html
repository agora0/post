---
layout: post
title: 妳要給自己一個 price，還是讓自己變成一個 prize
date: 2021-05-21 01:56:17.000000000 +00:00
link: https://thestandnews.com/personal/%E5%A6%B3%E8%A6%81%E7%B5%A6%E8%87%AA%E5%B7%B1%E4%B8%80%E5%80%8B-price-%E9%82%84%E6%98%AF%E8%AE%93%E8%87%AA%E5%B7%B1%E8%AE%8A%E6%88%90%E4%B8%80%E5%80%8B-prize/
categories: stand
tags: blog
author: 葉朗程
---

<img width="600" src="https://images.weserv.nl/?url=cdn.thestandnews.com/media/photos/cache/187052515_4171833876208215_2324001077804181907_n_Foqsr_600x0.jpg" /><br /><br /><p>見這個大客之前，每次都精神緊張，一緊張就看甚麼都不順眼，尤其是她這個手袋。</p>
<p>「馬小姐，」我站在公司的升降機前面說，「講過幾多次呀，同我出去就唔好用呢啲袋吖嘛，講極都係咁。」</p>
<p>「葉生，」她不耐煩，「其實有咩問題？呢個袋好 common 喳嘛。」</p>
<p>你看你看，現在的年輕人對老闆就是如此無禮，但不得不承認，這個愛馬仕 Birkin 在香港地真的是蠻 common 的。</p>
<p>上流分兩種。</p>
<p>第一種，就是「一看就知道你是誰」那種，兩個字講晒就係名人。</p>
<p>第二種，就是「很想被人一看便知道是誰」那種，三個字要五個 syllables 先講得晒——「名人 wanna-be」。</p>
<p>無論是名人還是名人 wanna-be，愛馬仕 Birkin 都是她們的必需品。</p>
<p>名人需要，因為她們擔心別人的眼光 — 喂，嗰個名人嚟㗎喎，唔係孭個 Gucci 咁另類吖；名人 wanna-be 需要，因為她們渴望別人的眼光——咦，Birkin 嚟㗎喎，應該有啲料到嘅。</p>
<p>不過無論是否 common，我就是不喜歡她拿這個手袋。</p>
<p>「姐姐，唔係 common 唔 common 嘅問題，」</p>
<p>升降機內只有我和她，「我老細又係攞住呢個袋，我老細個老細又係攞住呢個袋，咁你都唔覺得有問題？」</p>
<p>「都唔同色，」她抗辯。</p>
<p>「梗係唔同色啦，你嗰個係鱷魚皮吖嘛，你攞住呢個袋同我見客，我變咗好似你條𡃁咁呀，你明唔明？」</p>
<p>果然。</p>
<p>「呢位係？」郭太微笑。</p>
<p>「佢係 Samantha，我 assistant。」</p>
<p>「嘩，咁靚女嘅，坐坐坐，飲杯茶先，唔好客氣。」</p>
<p>看到了嗎，攞住個 Birkin，老細都未有得坐，佢已經有得飲茶。</p>
<p>一個小時左右，客見完，「陪我去買個包先唔該」。</p>
<p>「吓？」她的雙眼發光，「你想送包畀人咩？」</p>
<p>「食落肚嗰啲包呀姐姐，唔係你攞住嗰啲包。」</p>
<p>剛才見客全程，佢享受，我講嘢，佢食飽飽，我淨係飲過兩啖水。</p>
<p>「哦，唔緊要，如果你下次想送袋畀人，你同我講，我同你去買。」</p>
<p>「你意思係 Birkin？」</p>
<p>「BKC 是但一個都冇問題，」她輕描淡寫，而所謂 BKC，就是愛馬仕傳說中有錢都不會買到的 Birkin、Kelly、Constance。</p>
<p>「唔係有錢都買唔到㗎咩？」</p>
<p>「傻啦，你配夠貨，唔好話袋，月亮都買到。不過有啲人個 record 已經好靚，唔使吓吓都要配貨就買到 BKC 囉。」</p>
<p>她越說得平淡，所發出的光茫就越是耀眼，而她當然就是那些「唔使吓吓都要配貨」的「有啲人」。</p>
<p>所謂「配貨」，愛馬仕迷一定很清楚，就是當你想買一個8萬元的 Birkin 之前，就必須要買夠一定金額的「其他貨品」。</p>
<p>背後的理論是，如果你想擁有 BKC 其中一個袋，就必定要「證明」你是一個標準愛馬仕迷。</p>
<p>夠荒謬吧。</p>
<p>In the world of luxury，每個人都知道那道不明文的愛馬仕規條：付得起價格，都要先看你有沒有這個資格。</p>
<p>「咁係咪就咁行入去同佢哋講『唔該我要配貨』？」</p>
<p>她大笑幾聲，嚇得麵包店內的收銀員精神一震。</p>
<p>「首先你行入去，求其搵個 SA。」</p>
<p>「乜嘢係 SA？」</p>
<p>「Sales assistant，有心配貨就要 mark 定一個 sales assistant，當然有人介紹你就最好。」</p>
<p>「你有介紹嗎？」</p>
<p>「你搵 Michelle 啦，好多 VVIP 都係搵佢。」每次聽到 Michelle 這個名字，都覺得是冰火兩極化的神秘感：李嘉欣是 Michelle，盧覓雪又是 Michelle，想不到連 Hermes 中環總店的大姐大都是 Michelle。</p>
<p>「搵到 Michelle 之後點？」我問，想不到原來有錢買嘢都要上個 course 先。</p>
<p>「你同佢講，你想買對鞋，又想買件外套，好多嘢都想買，總之除咗 leather goods 同埋西裝，通通都計。」</p>
<p>「咁要買夠幾多？」</p>
<p>「睇吓你想買 BKC 邊一個啦，又睇吓你想要咩 size、咩色，配貨比例大概係一比一至一點五比一啦。」</p>
<p>嘩，即係如果個袋八萬，咪要買多十二萬嘢？</p>
<p>「咁我買夠嘢，佢就會自動攞個 Birkin 出嚟畀我？」</p>
<p>「唔係啦，你買夠三四萬嗰陣，就同佢講，你都想搵個 Kelly，要幾多cm，當佢問你想揀乜嘢色，就即係入直路㗎喇。」</p>
<p>買個袋都要過五關斬六將，人生。</p>
<p>愛馬仕之所以是愛馬仕，因為他們把「買名牌」這等膚淺的事情，提升到心理遊戲的層次。</p>
<p>像極了愛情。</p>
<p>女孩子購買愛馬仕，喜歡愛馬仕，甚至崇拜愛馬仕，都是正常的。但請妳們在購買、喜歡、崇拜的同時，也要學習一個愛馬仕教曉你的簡單道理——waiting makes you want it more。</p>
<p>根據這個邏輯，waiting makes men want YOU more。</p>
<p>男人皆有獸性，叫得是「獸」，都嚮往捕獵的快感。要獵，先要等，等完再獵，得到的便是殊不簡單的戰利品。</p>
<p>聞說愛馬仕的全球第一大客是個香港富豪。</p>
<p>你看這個富豪身邊，為甚麼不是一個大美人，而是一個鄰家女孩？</p>
<p>英文差少少未必會明。</p>
<p>因為。</p>
<p>大美人給了自己一個 price，而鄰家女孩讓自己變成了一個 prize。</p>
<p>作者 <a href="https://www.facebook.com/marcusyiphk/posts/4171833929541543" target="_blank">Facebook</a></p>
<p>(標題為編輯所擬)<br/>
 </p>
