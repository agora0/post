---
layout: post
title: 立法會傾「拼生育」容海恩指兩名女兒「幾歲已經唔想生」
date: 2024-11-04 05:39:05.000000000 +00:00
link: https://www.inmediahk.net/node/%E6%94%BF%E7%B6%93/%E7%AB%8B%E6%B3%95%E6%9C%83%E5%82%BE%E3%80%8C%E6%8B%BC%E7%94%9F%E8%82%B2%E3%80%8D%E5%AE%B9%E6%B5%B7%E6%81%A9%E6%8C%87%E5%85%A9%E5%90%8D%E5%A5%B3%E5%85%92%E3%80%8C%E5%B9%BE%E6%AD%B2%E5%B7%B2%E7%B6%93%E5%94%94%E6%83%B3%E7%94%9F%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20241104eughjfvgfx.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>內地市民近月頻繁收到「催生電話」，街道辦細問居民的生育意欲，甚至是月經經期都被「關愛」。立法會一個研究人口政策的小組委員會亦討論本地如何「拼生育」，新民黨副主席容海恩就表示近來問到她分別只有4歲及5歲的兩名女兒，「你會唔會諗住有小朋友啊」，獲得的答覆是「唔想」，因為「唔識湊BB」。她指出「幾歲都唔想生喇喎已經」，認為問題源於學校應多教「湊小朋友係開心嘅事」。</p>
<p>政府在去年《施政報告》公布新生嬰兒獎勵金，向合資格的父母發放一筆過2萬元現金獎勵，計劃為期3年。當局向立法會「研究人口政策和措施小組委員會」提交文件，截至今年9月30日，共接獲26,948宗合資格申請，並已向25,841名申請人發放獎勵金，合共約5.2億元。</p>
<p><a data-flickr-embed="true" href="https://www.flickr.com/gp/inmediahk/Em8WY77J8p" title="螢幕截圖 2024-11-04 下午1.24.56"><img src="https://live.staticflickr.com/65535/54115656951_3c754bbe76_b.jpg" width="1024" alt="螢幕截圖 2024-11-04 下午1.24.56" /></a><br /><em>鄧家彪（立法會截圖）</em></p>
<p><strong>鄧家彪稱辦公室貼滿BB相 令員工加速回家</strong></p>
<p>該小組委員會今早開會商議如何進一步鼓勵生育，以及締造有利育兒環境，多名議員提倡由公務員開始做「先鋒」。工聯會鄧家彪指出，政府除了增加育兒假，亦可以在所有辦公室貼滿「BB相」做佈置，他稱公務員見到有關「BB相」就會「好開心喎，唔好加班，快啲返屋企陪下老婆」。為甚麼由公務員帶頭？他表示公務員有穩定事業和收入，「無理由」不可以組織一個穩定家庭，政府應推動不願生育的公務員，「由唔肯變肯」。</p>
<p>勞工及福利局副局長何啟明笑言，鄧家彪的提議「好創新」，他會將意見向公務員事務局反映，又指「我自己有貼嘅，但唔係個個有咁嘅材料」。 </p>
<p>至於工聯會早前提出的「青年置業儲蓄計劃」，房屋署助理署長楊樂表示當局正在細心研究，「如果真係要做措施，要諗多少少」，因為坊間有不同儲蓄計劃、不同金額，當局要思考有何誘因吸引年輕人參與。</p>
<p><a data-flickr-embed="true" href="https://www.flickr.com/gp/inmediahk/77gbzDdZsC" title="螢幕截圖 2024-11-04 下午1.26.03"><img src="https://live.staticflickr.com/65535/54115990989_81c1460377_b.jpg" width="1024" alt="螢幕截圖 2024-11-04 下午1.26.03" /></a><br /><em>何啟明（立法會截圖）</em></p>
<p><strong>容海恩稱學校應多教「湊小朋友係開心事」</strong></p>
<p>育有分別4歲和5歲女兒的新民黨副主席容海恩表示，她最近向女兒詢問：「你會唔會諗住有小朋友啊第時，想唔想要小朋友？佢哋話唔想，點解呢？因為唔想湊小朋友，唔識湊BB。」她指出「幾歲都唔想生喇喎已經」，並反問兩名女兒，「你唔覺得自己好得意咩？湊小朋友都好開心㗎喎」。</p>
<p>容海恩未有提及女兒最後如何回答，但她指原因是「佢哋喺學校無咁嘅經歷，無咁既教育」，她稱校方應多「話畀佢哋聽，湊小朋友係開心嘅事」，而不是只被勞氣的父母「成日鬧」。</p>
<p>何啟明回應指，「相信如果問一個小朋友想唔想生小朋友嘅話呢，佢梗係應該唔識答你，太細個」。他建議容海恩要「問啱嗰問題」，如果問小朋友「想唔想要多個細佬或細妹」，答案應該會是很想，又笑言「副主席你唔想，但你小朋友應該會答你好想」。</p>
<p><a data-flickr-embed="true" href="https://www.flickr.com/gp/inmediahk/D321jwE9FY" title="螢幕截圖 2024-11-04 下午1.30.50 2"><img src="https://live.staticflickr.com/65535/54115925478_7651e438fe_b.jpg" width="1024" alt="螢幕截圖 2024-11-04 下午1.30.50 2" /></a><br /><em>梁毓偉（立法會截圖）</em></p>
<p><strong>梁毓偉鼓勵青年「多啲出pool」</strong></p>
<p>小組委員會主席、選委會梁毓偉關注如何響應國家提倡營造「生育友好型社會」，他關心如何鼓勵青年「多啲行出嚟，多啲出pool，多啲認識交友」。他的建議是「政府自己先做」，仿效由內地政府營辦的「青年驛站」，鼓勵「夜校」群組，讓青年有更多平台認識異性，繼而結婚生仔。</p>
<p>何啟明本來表示青年發展由民青局負責，不過梁毓偉指出「政府內部」應該帶頭推動。何啟明就表示，「同事之間好多交流」，是否要搞「交友活動」，他會向公務員事務局反映，是否可以作為「員工福利」去考慮。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
