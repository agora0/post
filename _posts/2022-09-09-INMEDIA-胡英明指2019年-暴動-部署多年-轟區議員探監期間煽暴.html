---
layout: post
title: 胡英明指2019年「暴動」部署多年 轟區議員探監期間煽暴
date: 2022-09-09 09:07:34.000000000 +00:00
link: https://www.inmediahk.net/node/%E6%94%BF%E7%B6%93/%E8%83%A1%E8%8B%B1%E6%98%8E%E6%8C%872019%E5%B9%B4%E3%80%8C%E6%9A%B4%E5%8B%95%E3%80%8D%E9%83%A8%E7%BD%B2%E5%A4%9A%E5%B9%B4-%E8%BD%9F%E5%8D%80%E8%AD%B0%E5%93%A1%E6%8E%A2%E7%9B%A3%E6%9C%9F%E9%96%93%E7%85%BD%E6%9A%B4
categories: inmedia
tags: blog
author: 獨媒報導
---

<img src="https://www.inmediahk.net/files/column_images/wu%201280.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>懲教署前署長、現任廉政專員胡英明接受<a href="https://www.youtube.com/watch?v=dIBCrFaB5uI">高志森訪問</a>，指2019年的「暴動」已部署多年，背後的「黑勢力」更「唔係咁簡單」。他亦炮轟有區議員到監獄探訪期間煽暴，「佢哋探嘅期間不斷煽動緊啲嘢，叫佢哋繼續抗爭，要在囚人士繼續唔好改呀，我哋好支持你。喂大佬！即係啲後生仔都已經因為情況入咗嚟，你仲喺度不斷撥，我同自己講冇可能咁樣。」</p>
<p><strong>點名電影《同囚》  批有人用錢營造懲教署黑暗</strong></p>
<p>在訪問中，胡英明指自2014年佔中、2016年「旺角暴亂」後，懲教署已察覺有勢力「搞緊一啲嘢」。他先點名電影《同囚》，「事實上嗰背景我都唔想再多講」，斥責有人用錢營造懲教署如何黑暗，而同一時間有不少人士因佔中、「旺角暴亂」被判入獄，「不斷抹黑我哋。希望我哋唔敢管佢哋啲人，將我哋誠信打擊到破晒產，咁之後就營造監獄唔係太恐怖啫，我哋都可以控制到。一個預演啦，令到啲人唔驚坐監，後面嘅目的大家心中有數。」</p>
<p>2019年爆發反修例運動，胡英明認為戰爭當時才正式開始，透露曾對同事表示：「呢一轉應該都唔會簡單，因為上次都用咗咁多錢嚟搞我哋，今次咁大規模，我諗個情況就更加會恐怖。」</p>
<p><a data-flickr-embed="true" href="https://www.flickr.com/gp/inmediahk/1Y2gBDcPiW" title="螢幕快照 2022-09-09 下午4.19.47"><img src="https://live.staticflickr.com/65535/52345171300_96e598f73a_b.jpg" width="1024" alt="螢幕快照 2022-09-09 下午4.19.47" /></a><br /><em>影片截圖</em></p>
<p><strong>胡英明：「氹啲細路仔模式犯罪」與黑社會無異</strong></p>
<p>胡英明表示，期間已親身體會對國家安全的威脅，及背後的「黑勢力」，「基本上唔係咁簡單，19年『暴動』，部署咗好多年㗎啦。宜家國安法立咗，大家睇到㗎，雞飛狗走，大家都心中有數。」他指背後的「黑勢力」，「氹啲細路仔模式犯罪」不是新事情，與黑社會氹人入會、販毒無異，「呀，無嘢㗎，你捉到唔會坐監㗎，你俾人捉到之後呢，我就會幫你請律師呀，安家費。」</p>
<p>在2019年區議會選舉，民主派大勝，有區議員向懲教署申請公務探訪。署方其後收緊探訪安排，改以在囚人士的住址作審批。胡英明表示，區議員探訪的次數竟多了50至60倍，強調署方有責任了解，「如果區議員你咪探返自己個區囉，同解釋俾我聽做咩事去探佢，因為我有責任去了解，唔係你要去探十八區，我就俾晒你探十八區。唔係唔俾你探，你俾返個實際原因我囉。」</p>
<p><strong>前年監房爆疫兼顧生產口罩  胡英明：都俾我搞得掂</strong></p>
<p>現年57歲的胡英明，1988年加入前人民入境事務處，出任助理入境事務主任，翌年轉職懲教署任懲教主任，2011年升任懲教事務高級監督，七年間平步青雲，先後出任助理署長、副署長，2018年11月再坐正任懲教署署長。</p>
<p>胡英明在大學師範畢業，本科主修歷史，形容歷史對自己影響深遠。他認為所有事情均有軌跡，「我喺懲教署做管理近呢十年，好多風風雨雨，都係靠呢個理念去管。」他重提2020年監獄爆疫，兼要同時協助政府生產口罩，形容無可能做到，但曾對同事豪言，「不如背水一戰，不如同佢打一仗，但幾次都俾我搞得掂。」</p>
<p><strong>今年7月出任廉政專員  稱學劉邦轉危為機</strong></p>
<p>胡英明在今年3月23日退休，退休後曾加入保安局抗疫特遺隊，7月獲行政長官李家超委任為廉政專員。在出任廉政專員後，胡英明指曾對同事稱，絕不能安於現狀，必須不斷求變和接納別人意見，應像漢高祖劉邦，從逆境中轉危為機。</p>
<p>從懲教署到廉政公署，胡英明認為，懲教署是司法刑事管理最後一環，又以守門員及後衛形容署方的工作，「唔可以俾人衝破，衝破即係輸波，輸波就成個司法體系都會冧，即係冇人驚坐監」。</p>
<p><a data-flickr-embed="true" href="https://www.flickr.com/gp/inmediahk/6kH15c6g77" title="螢幕快照 2022-09-09 下午4.18.17"><img src="https://live.staticflickr.com/65535/52343787122_e5f81020c3_b.jpg" width="1024" alt="螢幕快照 2022-09-09 下午4.18.17" /></a><br /><em>影片截圖</em></p>
<p><strong>自詡已打過大小仗  廿幾年日日與在囚人士鬥法</strong></p>
<p>胡英明指在囚人士不但思想複雜，更會用不同方法嘗試影響懲教署人員，但就自詡有豐富應對經驗，「如果角色（在囚人士）提升咗嘅話，佢哋咪有控制權？到時就好混亂。嗰幾廿年我日日同佢哋鬥法，大大小小唔同嘅仗都打過好多場。」</p>
<p>而廉署工作則是「箭頭」，主要負責前線執法，胡英明形容不少貪污人士是「變形蟲」，即上有政策，下有對策，執法者必須鍥而不捨、抽絲剝繭處理。</p>
</div></div></div>
