---
layout: post
title: "【23條立法】鄧炳強連環反駁彭定康、自由亞洲電台等 轟刻意抹黑、恐嚇港人"
date: 2024-02-19 13:32:19.000000000 +00:00
link: https://www.inmediahk.net/node/%E6%94%BF%E7%B6%93/%E3%80%9023%E6%A2%9D%E7%AB%8B%E6%B3%95%E3%80%91%E9%84%A7%E7%82%B3%E5%BC%B7%E9%80%A3%E7%92%B0%E5%8F%8D%E9%A7%81%E5%BD%AD%E5%AE%9A%E5%BA%B7%E3%80%81%E8%87%AA%E7%94%B1%E4%BA%9E%E6%B4%B2%E9%9B%BB%E5%8F%B0%E7%AD%89-%E8%BD%9F%E5%88%BB%E6%84%8F%E6%8A%B9%E9%BB%91%E3%80%81%E6%81%90%E5%9A%87%E6%B8%AF%E4%BA%BA
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202402199.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>《基本法》第23條立法公眾諮詢在月底結束，保安局局長鄧炳強傍晚出席一個講解會後見記者，發揮其應變反駁隊隊長本色，一口氣連環反駁前港督彭定康、英國保安國務大臣董勤達、自由亞洲電台，及前立法會議員許智峯，炮轟該四名人士及媒體抹黑、恐嚇港人，重申不少本港市民、做生意人士都歡迎今次立法。</p>
<p>民建聯今日舉辦23條立法講解會，律政司副司長張國鈞、保安局局長鄧炳強出席，為該黨成員就立法作講解。講解會以閉門形式進行，二人在會後與民建聯主席陳克勤、副主席周浩鼎見記者。</p>
<p><a data-flickr-embed="true" href="https://www.flickr.com/gp/inmediahk/r1gt435K55" title="無標題"><img src="https://live.staticflickr.com/65535/53537885187_7a68fdd6c7_b.jpg" alt="無標題" /></a></p>
<p>在開場白中，鄧炳強稱不少市民、做生意人士都歡迎立法，立法能提供安全生活、安穩的環境：「回想返2019年嘅時間，喺『黑暴』嘅時間，『港版顏色革命』嘅情況底下，你做生意做唔到，俾人打爛晒你啲商舖。你講一句同呢啲『暴徒』唔啱嘅嘢，就會比人打。當其時正正就係無晒言論自由，比人打！」</p>
<p><strong>先點名斥彭定康 重申拘捕行動必定依法執行</strong></p>
<p>鄧炳強及後稱，留意到有外部勢力、「走咗佬嘅人士危害國家安全嘅人」，仍在刻意抹黑立法：「我作為應變反駁隊嘅隊長，我要喺度作出一啲反駁！」他先點名斥前港督彭定康，稱在國安法立法後不需要23條立法，又暗指執法人員可隨意作出拘捕：「呢啲全部係錯嘅！」他重申，23條立法共有七個罪類，當中只有兩個被國安法涵蓋，所以必須立法消除其他國安風險，拘捕行動亦必定依法執行：「呢啲都係抹黑同恐嚇香港人！」</p>
<p><a data-flickr-embed="true" href="https://www.flickr.com/gp/inmediahk/u82P5812M1" title="無標題"><img src="https://live.staticflickr.com/65535/53538931538_03a2e0cd5c_b.jpg" alt="無標題" /></a></p>
<p>除了彭定康，鄧炳強亦點名英國保安國務大臣董勤達，竟稱在23條立法後摧毀繁榮要素，即自由、機會及公平法律：「英國佢都有國家安全法律㗎，其實我哋今次23條立法都參考咗佢哋，特別係2023年嘅國家安全法。點解你就可以有國家安全嘅法律？我哋想有國家安全法律保護自己嘅時間，你就話我哋香港嘅摧毀繁榮，呢啲就係雙重標準，呢啲就係刻意抹黑！你就可以防衛，我就唔可以防衛？呢個就係外部勢力，就係咁嘅態度啦，我哋必須要防衛自己。」</p>
<p><strong>批RFA 引述錯誤評論 鄧炳強：美國聯邦政府資助嘅媒體</strong></p>
<p>鄧炳強再點名自由亞洲電台（RFA），指該個由美國聯邦政府資助的媒體，引述錯誤評論稱23條立法的罪行針對傳媒：「呢個又係假，又係錯嘅！」他再三重申，立法只針對危害國家安全的人，對傳媒報導有充分保障及自由。</p>
<p><a data-flickr-embed="true" href="https://www.flickr.com/gp/inmediahk/11ZQ22CuDz" title="無標題"><img src="https://live.staticflickr.com/65535/53538931573_051d2db4c8_b.jpg" alt="無標題" /></a></p>
<p>鄧炳強緊接點名前立法會議員許智峯，不滿對方暗喻23條立法含有追溯力，強調本港採用普通法，立法沒有追溯力：「所以千祈唔好俾後先所講嘅外部勢力、走咗佬，危害我哋香港安全嘅人一啲謊話，一啲嘅誤導性言論，引致大家對23條嘅誤解！」</p>
<p><strong>鄧炳強：「雖然記協無乜代表性」 惟歡迎提交意見</strong></p>
<p>記協主席陳朗昇今午出席外國記者會論壇，預計在立法後，願意接受駐港外國記者的人數將會減少，記者問鄧炳強會否作出反駁。鄧炳強則指，「雖然記協無乜代表性」，但仍歡迎對方提交相關意見。</p>
<p><a data-flickr-embed="true" href="https://www.flickr.com/gp/inmediahk/k1h8R09798" title="無標題"><img src="https://live.staticflickr.com/65535/53537881687_0ef92f9046_b.jpg" width="1024" alt="無標題" /></a></p>
<p>有記者關注鄧炳強口中的自由亞洲電台，即訪問對立法持反對意見人士，當局是否許可，「有無過咗嗰條界線」。鄧炳強就稱主要看出發點：「如果作為外部勢力，有心抹黑嘅話，唔論係咪犯法先！呢個我哋慢慢研究呀！用呢啲嘢嚟誤導香港市民，恐嚇香港市民！呢啲唔係事實嚟！所以我必須作出反駁！」</p>
<p>此外，鄧炳強稱自諮詢期開始至今，當局已舉行約20場宣講會，對像包括外國領事、商會、不同專業界別，例如法律、教育及社工等，與傳媒界、社區人士及人大政協，大部分都支持立法。張國鈞則呼籲，市民積極向當局反映立法的意見。</p>
<p><a data-flickr-embed="true" href="https://www.flickr.com/gp/inmediahk/A7Yo48g6Us" title="無標題"><img src="https://live.staticflickr.com/65535/53538760171_dc17aa68c1_b.jpg" width="1024" alt="無標題" /></a></p>
</div></div></div>
