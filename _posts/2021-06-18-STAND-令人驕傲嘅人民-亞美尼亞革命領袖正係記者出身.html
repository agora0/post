---
layout: post
title: "「令人驕傲嘅人民…」亞美尼亞革命領袖正係記者出身"
date: 2021-06-18 08:44:36.000000000 +00:00
link: https://thestandnews.com/international/%E4%BB%A4%E4%BA%BA%E9%A9%95%E5%82%B2%E5%98%85%E4%BA%BA%E6%B0%91-%E4%BA%9E%E7%BE%8E%E5%B0%BC%E4%BA%9E%E9%9D%A9%E5%91%BD%E9%A0%98%E8%A2%96%E6%AD%A3%E4%BF%82%E8%A8%98%E8%80%85%E5%87%BA%E8%BA%AB/
categories: stand
tags: blog
author: 朝雲
---

<img width="600" src="https://images.weserv.nl/?url=cdn.thestandnews.com/media/photos/cache/5_IAmNotAlone_mov.01_26_30_21.Still017_Fa6L8_600x0.jpg" /><br /><br /><p>6.16 港台應景地首播一齣記錄片<a href="https://www.rthk.hk/tv/dtt31/programme/31seetheworld/episode/750849" target="_blank">《無人是孤島》</a>，講述亞美尼亞點樣和平革命民主轉型。反對派領袖正係記者出身，警察不斷踢館，喺記錄片可以睇到佢點樣抱住部電腦唔俾警察搶。2008 年嘅民主運動失敗，政權開槍鎮壓，佢都隨之入獄但冇放棄，出嚟後成為民主運動領導。</p>
<p style="text-align: center;"><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="429" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2F31seetheworld%2Fvideos%2F458285751797645%2F&amp;show_text=true&amp;width=560&amp;t=0" style="border:none;overflow:hidden" width="560"></iframe></p>
<p>十年後嘅 2018 年，亞美尼亞嘅獨裁者想學普京，喺「總統」與「總理」之間華麗轉身，避開連任限制，操控選舉繼續掌權，本來順順利利。但反對派領袖唔甘心，發起一場環繞全國嘅毅行，開始時得幾丁友（同隻狗），點知行到首都已經有成千上萬嘅人陪住佢行。反對派領袖同群眾一齊突破封鎖線，跟住嘅場面大家好熟悉，警察又放催淚彈。</p>
<p>之後反對派領袖發起「和你塞」，最經典一幕就係佢身先士卒坐喺架旅遊巴前面，呼籲群眾響應。個巴士司機屌反對派領袖，「我理得你係邊個」、「我仲有屋企人要養」、「唔好搞到我」、「搵過第二個」……大家都見慣見熟。</p>
<p>反對派領袖答：「一千個對唔住……但所有嘢會改變。」司機話：「冇嘢會改變。」反對派領袖勸司機：「好多嘢都會變。」</p>
<p>政權梗撚係又出防暴警又放催淚彈……大家都慣唔使重覆。但「冇大台」嘅群眾繼續上街癱瘓交通，獨裁者迫於無奈要見吓反對派領袖。</p>
<p>依齣紀錄片另一精彩之處，就係政權嘅嘴臉：「非法」、「暴徒」、「冇談判，冇對話」、「勒索合法政府」……又再似曾相識，同依度一撚樣。</p>
<p>跟住政權當然捉鳩咗反對派領袖，但好快放番。唔係因為亞美尼亞嘅政權比較好心，係佢地背後冇另一個政權撐腰。</p>
<p>最後獨裁者辭職，民眾迫爆全國最大嘅廣場，反對派領袖終於喺煲底，梳，喺廣場喊出心裡面等咗幾十年嘅口號：</p>
<p>「令人驕傲嘅亞美尼亞人民，你哋贏咗喇！」</p>
<p> </p>
<p><a href="https://www.facebook.com/100003868649005/posts/1995176527287949" target="_blank">作者 Facebook</a></p>
<p><relatedarticlesblock data-count="1"></relatedarticlesblock></p>
