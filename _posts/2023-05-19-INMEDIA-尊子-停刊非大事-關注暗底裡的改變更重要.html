---
layout: post
title: 尊子：停刊非大事 關注暗底裡的改變更重要
date: 2023-05-19 05:46:44.000000000 +00:00
link: https://www.inmediahk.net/node/%E6%94%BF%E7%B6%93/%E5%B0%8A%E5%AD%90%EF%BC%9A%E5%81%9C%E5%88%8A%E9%9D%9E%E5%A4%A7%E4%BA%8B-%E9%97%9C%E6%B3%A8%E6%9A%97%E5%BA%95%E8%A3%A1%E7%9A%84%E6%94%B9%E8%AE%8A%E6%9B%B4%E9%87%8D%E8%A6%81
categories: inmedia
tags: blog
author: 獨媒報導
---

<img src="https://www.inmediahk.net/files/column_images/04%201280_31.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>政府多次公開批評《明報》的尊子漫畫，<a href="https://www.inmediahk.net/node/%E5%AA%92%E9%AB%94/%E3%80%8A%E6%98%8E%E5%A0%B1%E3%80%8B%E5%B0%8A%E5%AD%90%E6%BC%AB%E7%95%AB%E7%B5%82%E7%AB%A0-%E9%9B%A8%E4%B8%AD%E6%8F%AE%E6%89%8B%E5%90%91%E8%AE%80%E8%80%85%E5%91%8A%E5%88%A5">專欄更於上周日（14日）起停刊</a>。尊子今早接受電台訪問時坦言，不覺得停刊是一件大事，暫時亦無意考慮在其他平台再畫政治漫畫，並強調仍有很多要關注的事，「暗底裡好多嘢改變咗大家冇關注嘅，其實更加重要。」</p>
<p><strong>未再畫政治漫畫嘆港少空間</strong></p>
<p>尊子今早接受商台《在晴朗的一天出發》電話訪問，主持人首先打趣問到：「唔洗日日交稿俾《明報》，係咪好輕鬆呢？」尊子亦笑言認同，指仍需要慢慢習慣，並表示近期未有畫政治漫畫，正忙於處理其他積壓的工作。</p>
<p><a data-flickr-embed="true" href="https://www.flickr.com/gp/inmediahk/72z1M5ibs9" title="IMG_7427"><img src="https://live.staticflickr.com/65535/48028898656_fd4ac5303f_b.jpg" width="1024" alt="IMG_7427" /></a><br /><em>尊子（資料圖片）</em></p>
<p>被問到看到近日新聞時，會否仍然想起可以成為政治漫畫題材，尊子坦言仍有此習慣，「過去幾日見到好多新聞，如果有朋友畫嘅話，可能係好好嘅題材嚟，可惜宜家呢個時候就比較少啲呢啲地方。」他更舉例指，圖書下架風波、香港失業情況、公務員加薪都是作畫題材。</p>
<p><strong>稱圖書館針對人名下架作品</strong></p>
<p>在《明報》宣布停刊後，<a href="https://www.inmediahk.net/node/%E5%AA%92%E9%AB%94/%E3%80%90%E5%B0%8A%E5%AD%90%E6%BC%AB%E7%95%AB%E3%80%91%E5%9C%96%E6%9B%B8%E9%A4%A8%E6%98%A8%E5%85%A8%E7%B7%9A%E4%B8%8B%E6%9E%B6%E4%BD%9C%E5%93%81-%E4%BB%8A%E6%98%8E%E5%A0%B1%E7%95%AB%E4%B8%8B%E6%9E%B6%E6%9B%B8%E5%BA%97">公共圖書館瞬即將尊子的書籍下架</a>，尊子「臨別」前亦曾繪畫一幅「下架書店」人山人海、公共圖書館空無一人的漫畫。尊子認為，很多人對<a href="https://www.inmediahk.net/node/%E6%94%BF%E7%B6%93/%E5%9C%96%E6%9B%B8%E9%A4%A8%E4%B8%8B%E6%9E%B6%E5%A4%9A%E5%90%8D%E5%82%B3%E5%AA%92%E4%BA%BA%E5%8F%8A%E6%94%BF%E6%B2%BB%E5%AD%B8%E8%80%85%E8%BF%91%E5%85%A8%E9%83%A8%E6%9B%B8-%E6%B6%89%E5%8F%A3%E8%BF%B0%E6%AD%B7%E5%8F%B2%E3%80%81%E6%97%85%E9%81%8A%E6%96%87%E9%9B%86%E3%80%81%E8%A6%AA%E5%AD%90%E6%BC%AB%E7%95%AB%E7%AD%89">圖書下架</a>感到意外，指下架書單很多只是與人名有關，與社會時事無關，「咁都要下架嘅話，其實會唔會有啲唔單止係矯枉過正，我相信好似係有啲壓力喺度，要做啲嘢俾人睇咁樣，需要警惕同憂慮。」</p>
<p><a data-flickr-embed="true" href="https://www.flickr.com/gp/inmediahk/U5b20Q4N9a" title="photo_2023-05-12_11-19-17"><img src="https://live.staticflickr.com/65535/52891251903_e5381a1afb_c.jpg" width="800" alt="photo_2023-05-12_11-19-17" /></a><br /><em>明報圖片</em></p>
<p>尊子續稱，不知道公共圖書館收藏了自己哪些作品，但指自己曾替香港中文大學「賽馬會手語雙語共融教育計劃」繪畫兩本《讀故事學語法》系列的插圖，認為館方沒有必要將圖書下架，希望對方過一段時間後可重新上架其著作。</p>
<p><strong>不覺作品有違國安法</strong></p>
<p><a href="https://www.inmediahk.net/node/%E6%94%BF%E7%B6%93/%E3%80%90%E5%B0%8A%E5%AD%90%E6%BC%AB%E7%95%AB%E3%80%91%E6%9D%8E%E5%AE%B6%E8%B6%85%EF%BC%9A%E9%81%95%E6%B3%95%E3%80%81%E5%B8%B6%E5%8B%95%E9%81%93%E5%BE%B7%E4%B8%8A%E4%B8%8D%E8%89%AF%E6%84%8F%E8%AD%98%E5%9C%96%E6%9B%B8%E7%9A%86%E4%B8%8D%E5%8F%AF%E5%80%9F%E9%96%B2">行政長官李家超曾指圖書館館藏須符合法律、國安法及香港利益</a>，被問到覺得作品有否違反以上條件，尊子就笑稱：「你問我梗係話冇，問佢梗話有。」主持再問假如局方覺得「尊子」二字不符合香港利益，尊子就淡淡然稱：「咁咪刪咗尊子兩個字，改過第二個名囉。」引來主持們哄堂大笑。</p>
<p><strong>指政府看待漫畫角度有變</strong></p>
<p>政府不同部門在<a href="https://www.inmediahk.net/node/%E5%AA%92%E9%AB%94/%E3%80%8A%E6%98%8E%E5%A0%B1%E3%80%8B%EF%B8%B0%E5%91%A8%E6%97%A5%E8%B5%B7%E5%81%9C%E5%88%8A%E3%80%8A%E5%B0%8A%E5%AD%90%E6%BC%AB%E7%95%AB%E3%80%8B-%E6%84%9F%E8%AC%9D40%E5%B9%B4%E4%BE%86%E4%B8%80%E5%90%8C%E8%A6%8B%E8%AD%89%E6%99%82%E4%BB%A3%E8%AE%8A%E9%81%B7">8個月內六度批評尊子作品不符事實、抹黑</a>，尊子認為自己的作品沒變，只是觀者的角度改變，在「有些時空局限」下，官員才會作出批評：「可能佢之前唔係咁諗，去到今時今日先咁諗法，或者過一段時間，佢又會否定返之前講過嘅嘢，呢個絕對唔奇喎。」他又指不敢向政府提出建議，強調自己的專長是透過漫畫對社會現象提出疑問與質疑。</p>
<p><strong>反駁梁振英：英國漫畫家都唔畫香港嘢</strong></p>
<p>對於前特首梁振英斥尊子作品解有談及歐美，只是唱衰香港。尊子就解釋，漫畫的角色猶如社工，「你係嗰個地方，唔會走去歐美做嘢，都係做返你個區裡面嗰啲人、遇到嘅嘢咋嘛。英國都有英國漫畫家，佢哋都唔會畫香港嘢啦。」</p>
<p><strong>告別作贈留港人：一齊面對壓力先睇得明</strong></p>
<p>尊子於《明報》刊登漫畫40年，他指理解香港的新聞及言論赤度一直收窄，「我對新聞工作者同編輯好有信心，但某啲環境下唔能夠唔去做某啲犧牲嘅嘢，或者倒返轉頭講，佢哋需要做啲取捨。」被問到《明報》有否建議繪畫較民生的題材，尊子表示沒有，又指過往專欄在其他報刊上亦曾停刊，形容今次停刊是社會氛圍的投射。</p>
<p>他亦談到最後《明報》「乜議員」的雨中道別三格漫畫，指漫畫沒有語言，「其實好多嘢大家都明」，並指：「係俾返留喺香港今時今日嘅人，大家一齊面對壓力嘅人先睇得明。」</p>
<p><a data-flickr-embed="true" href="https://www.flickr.com/gp/inmediahk/sn4374BoT6" title="ac67522d052513dd8c871de50141e716"><img src="https://live.staticflickr.com/65535/52893595853_59757c341b_b.jpg" width="1024" alt="ac67522d052513dd8c871de50141e716" /></a><br /><em>明報圖片</em></p>
<p>近年香港再掀起「移民潮」，尊子指自己沒有因為壓力而想過離開香港，更稱現時「傾向留低更多少少」，指很多同學仍在香港，「可能唔係咁敏感，但其實貢獻都好大，如果我能夠做到少少，都繼續做啦。」</p>
<p><strong>尊子：無意再於其他平台上作畫</strong></p>
<p>尊子亦向讀者表示：「唔覺得停刊係一件好大嘅事，因為大家都喺度做唔同嘅嘢，你哋電台做緊嘢，其他報紙編輯記者等等都做緊嘢，其實有好嘢需要關注，當然visual（看得見）嘅嘢好突出，暗底裡好多嘢改變咗大家冇關注嘅，其實更加重要。」</p>
<p>對於會否在其他平台再畫政治漫畫或其他漫畫，尊子稱暫時不會考慮，亦未有打算為今年六四作畫，但指作為創作人仍有很多表達方式，「做DJ都得㗎，哈哈！」</p>
</div></div></div>
