---
layout: post
title: 麥當勞宣傳雞翼恢復供應「跌咗嘢～就係咁出奇」　撐警網民質疑揶揄女警墮海
date: 2021-09-27 08:25:33.891000000 Z
link: https://www.thestandnews.com/society/%E9%BA%A5%E7%95%B6%E5%8B%9E%E5%AE%A3%E5%82%B3%E9%9B%9E%E7%BF%BC%E6%81%A2%E5%BE%A9%E4%BE%9B%E6%87%89%E8%B7%8C%E5%92%97%E5%98%A2%E5%B0%B1%E4%BF%82%E5%92%81%E5%87%BA%E5%A5%87-%E6%92%90%E8%AD%A6%E7%B6%B2%E6%B0%91%E8%B3%AA%E7%96%91%E6%8F%B6%E6%8F%84%E5%A5%B3%E8%AD%A6%E5%A2%AE%E6%B5%B7
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20210927-18_ZPTdw5t.png"></figure><p>警方今早（ 27 日）在二澳一帶發現一具屍體，證實是日前因水警快艇翻艇失蹤的女警、37 歲的高級督察林婉儀。麥當勞今日公布早前缺貨的脆香雞翼恢復供應，發布一條動畫短片，當中有數輛船隻運載「4 件雞」，並在手機 App 發通知，提到近期大熱的歌曲《跌嘢唔好搵》歌詞「跌咗嘢～就係咁出奇」、「唔搵佢，就會出返嚟」；由於有網民以有關歌詞對女警墮海一事「抽水」，有關宣傳惹來撐警網民抨擊，批評麥當勞借機「抽水」，斥麥當勞「黑心」、「冇人性」；更有網民揚言要罷食。</p>

<p>《立場》就事件已向麥當勞查詢，暫候回覆。</p>

<p>麥當勞早前宣布，由於全球供應鏈受不穩定國際航運影響，運載脆香雞翼的貨輪，稍後才能抵港。至今日，麥當勞表示脆香雞翼恢復供應，並發布一條數輛船隻運載「 4 件雞」的動畫短片，「Fans心掛掛嘅脆香雞翼，班船終於嚟到香港喇！」其後麥當勞又在手機 App 發出通知，當中提到「跌咗嘢～就係咁出奇」、「唔搵佢，就會出返嚟」。</p>

<div><figure><img src="https://images.weserv.nl/?url=assets.thestandnews.com/media/photos/YVaHZ8o_6xSZyZZ.jpg"><figcaption><span>網上討論區圖片</span></figcaption></figure></div>

<p><strong>「支持警察」FB 群組籲罷食麥當勞　</strong></p>

<p>有關宣傳惹來網民抨擊，批評麥當勞借脆香雞翼恢復供應，對女警墮海一事「抽水」；斥麥當勞「黑心」、「冇人性」，要求公司交代；當中有網民指「麥當勞請解釋，係你地公司立埸抽女警水，定只是某一員工行為。如果係你公司立埸，太無人牲。我以後也不食麥當勞！」、「做人要幾狼心狗肺先至講得出呢啲咁嘅涼薄黑心說話？！執咗佢啦，香港唔需要垃圾食物！」</p>

<div><figure><img src="https://images.weserv.nl/?url=assets.thestandnews.com/media/photos/moC7rOq.png"></figure></div>

<p><strong>網上討論區貼文：變咗黃店</strong></p>

<p>另有撐警網民提出杯葛麥當勞，其中一個名為「香港警察 Fans Club 2.0 」的 Facebook 群組隨即發布「全港罷食麥當勞行動」的海報，當中提到「Do Not Cross Police Line」，又指「支持警察請廣傳」。</p>

<p>另一邊廂，連登討論區則有人發貼文指麥當勞「變咗黃店」，呼籲網民「爆食 M 記」。</p>

<p><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="684" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3D521552549184151%26id%3D350188642987210&amp;show_text=true&amp;width=500" style="border:none;overflow:hidden" width="500"></iframe></p>

<p>麥當勞在 2019 年反修例運動期間，因不願意公開旗下分店有警察內進拘捕的閉路電視片段，不少示威者呼籲罷買罷食。</p>
