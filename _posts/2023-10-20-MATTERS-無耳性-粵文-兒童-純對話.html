---
layout: post
title: 無耳性（粵文 / 兒童 / 純對話）
date: 2023-10-20 03:02:23.000000000 +00:00
link: https://matters.news/@VXNlcjo1MzI3MA/%E7%84%A1%E8%80%B3%E6%80%A7-%E7%B2%B5%E6%96%87-%E5%85%92%E7%AB%A5-%E7%B4%94%E5%B0%8D%E8%A9%B1-bafybeid3c6d74htc65cskmqi3pbroq2u5str2dmd67wvn7dqr6nnlwetxe
categories: matters
tags: blog
author: 天洛卡
---

<figure class="image"><img src="https://imagedelivery.net/kDRCweMmqLnTPNlbum-pYA/prod/embed/6a8355c8-1941-4185-9939-37a19f0a0919.jpeg/public" data-asset-id="6a8355c8-1941-4185-9939-37a19f0a0919" referrerpolicy="no-referrer"><figcaption><span></span></figcaption></figure><p><br></p><p>***下文需以「粵語」閱讀***</p><p><br></p><p>「焰。」</p><p><br></p><p>「念。」</p><p><br></p><p>「焰——」</p><p><br></p><p>「念——」</p><p><br></p><p>「係『焰』，唔係『念』。跟我讀多次。『焰』——」</p><p><br></p><p>「念——」</p><p><br></p><p>「都話唔係『念』！係『焰』！有無聽我講嘢㗎！吓？有無呀？有．無．呀！」</p><p><br></p><p>「哇——哇——好凍（痛）呀！媽咪！唔好歹（打）！好凍（痛）！好凍（痛）呀！嗚嗚嗚……」</p><p><br></p><p>「媽咪啱啱打你邊度？」</p><p><br></p><p>「豆……」</p><p><br></p><p>「唔係『豆』！係『手』！」</p><p><br></p><p>「哇！好凍（痛）呀！好凍（痛）呀！嗚……」</p><p><br></p><p>「鬼叫你無耳性呀！講！媽咪啱啱打你邊度？」</p><p><br></p><p>「嗚……角……」</p><p><br></p><p>「係『腳』，唔係『角』！你呀！做咩咁無耳性！做咩唔畀心機聽住媽咪啲發音！」</p><p><br></p><p>「嗚……我有呀！嗚嗚……我好畀心機聽㗎！但係……」</p><p><br></p><p>「但係乜嘢？有乜好但係！事實就係你無畀心機聽，又無畀心機去講，所以發音全部錯晒！」</p><p><br></p><p>「唔係㗎！媽咪！嗚……我真係好畀心機㗎！嗚嗚……」</p><p><br></p><p>「如果你真係有畀心機，點會錯得咁離譜？其他小朋友就算發音有錯，教幾次就無問題，啱晒。係唯獨你教極都錯！」</p><p><br></p><p>「媽咪……嗚嗚……我知錯喇！唔好歹（打）！唔好歹（打）！嗚嗚……」</p><p><br></p><p>「你知錯又點？媽咪使好多錢搵言語治療師醫你又點？你咪又係錯！」</p><p><br></p><p>「對唔住呀，媽咪！對唔住……唔好歹（打）！唔好歹（打）！好凍（痛）呀！嗚嗚……」</p><p><br></p><p>「對唔住又點？知錯又點？改到先得㗎！你改到咩？」</p><p><br></p><p>「我改……我改到㗎！嗚……嗚嗚……」</p><p><br></p><p>「快啲收聲，然後再讀一次。焰——」</p><p><br></p><p>「嗚……念——哇！好凍（痛）呀！媽咪，唔好歹（打）！媽咪！我知錯喇！媽咪，唔好歹（打）！」</p><p><br></p><p>「唔准喊！讀！」</p><p><br></p><p>「嗚……念——哇！」</p><p><br></p><p>「唔准喊，繼續讀，讀到啱我先停手。」</p><p><br></p><p>「嗚……念——哇！」</p><p><br></p><p>「念——哇！」</p><p><br></p><p>「念——哇！」</p><p><br></p><p>「念……」</p><p><br></p><p>「嗚……」</p><p><br></p><p>「念……」</p>
