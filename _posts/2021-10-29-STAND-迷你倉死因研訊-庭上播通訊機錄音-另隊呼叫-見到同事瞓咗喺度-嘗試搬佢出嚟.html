---
layout: post
title: "【迷你倉死因研訊】庭上播通訊機錄音　另隊呼叫：見到同事瞓咗喺度　嘗試搬佢出嚟"
date: 2021-10-29 07:55:51.302000000 Z
link: https://www.thestandnews.com/court/%E8%BF%B7%E4%BD%A0%E5%80%89%E6%AD%BB%E5%9B%A0%E7%A0%94%E8%A8%8A%E5%BA%AD%E4%B8%8A%E6%92%AD%E9%80%9A%E8%A8%8A%E6%A9%9F%E9%8C%84%E9%9F%B3-%E5%8F%A6%E9%9A%8A%E5%91%BC%E5%8F%AB%E8%A6%8B%E5%88%B0%E5%90%8C%E4%BA%8B%E7%9E%93%E5%92%97%E5%96%BA%E5%BA%A6-%E5%98%97%E8%A9%A6%E6%90%AC%E4%BD%A2%E5%87%BA%E5%9A%9F
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20211028-19.png"></figure><p>2016 年牛頭角淘大時昌迷你倉大火導致兩名消防員殉職，死因研訊今（29 日）續。庭上播放當晚通訊機錄音，顯示時任見習消防隊長邱曉生曾向入口指揮表示：「我同三個隊員仲未聯絡到」，兩分鐘後，「接更」的隊伍發現許志傑，「我哋見到一個同事瞓咗喺度啊，我哋依家嘗試搬佢出嚟」。邱表示對呼叫沒有印象，代表死者的律師質疑，邱當時沒有尋找隊員、呼叫「觀塘泵走啦」後自行離開；邱一概否認。</p>

<p>法庭播放案發當晚流動指揮車部分錄音：</p>

<blockquote>
<p>7 時 08 分<br>
觀塘泵主管：觀塘泵隊目，觀塘泵主管，over</p>

<p>7 時 10 分<br>
入口指揮：觀塘泵主管，入口指揮啊，想請問下你哋依家係咪仲係同青山灣台喺 3 樓⋯3 樓進行緊任務？over</p>

<p>觀塘泵主管：入口指揮啊，觀塘泵主管啊，我同三個隊員仲未聯絡到，over</p>

<p>入口指揮：觀塘泵，係咪隊目啊？入口指揮啊，想 confirm 下你係咪同其他隊員一齊，over</p>

<p>觀塘泵（男聲，不確定是主管）：聯絡到啊，over，聯絡到</p>

<p>7 時 12 分<br>
觀塘泵主管：觀塘泵隊目，觀塘泵主管，over</p>

<p>青山灣台主管：一號樓梯指揮，青山灣台主管，我哋見到一個同事瞓咗喺度啊，我哋依家嘗試搬佢出嚟，over</p>

<p>入口指揮：roger roger，使唔使派多隊 BA 上嚟幫你哋，over</p>

<p>觀塘泵主管：青山灣台主管，觀塘泵主管啊，請問個隊員係咪觀塘泵隊員，over</p>

<p>青山灣台主管：正確正確，正確正確</p>

<p>7 時 15 分<br>
入口指揮：青山灣台主管，想問依家上面情況如何，over</p>

<p>青山灣台主管：我哋依家秤緊佢出嚟，over</p>

<p>入口指揮：收到啊，你哋自己隊人可唔可以拉到個同事出嚟，over</p>

<p>青山灣台主管：聽唔聽到啊⋯我哋搬緊佢，將個同事搬緊出嚟啊，搬緊出嚟啊，over</p>

<p>觀塘泵主管：入口指揮，觀塘泵 go ahead，觀塘泵有兩個隊員到咗地下，我仲喺三樓</p>

<p>7 時 17 分<br>
男聲：mayday！mayday！</p>

<p>青山灣台主管：拖緊佢出嚟，拖緊佢出嚟</p>
</blockquote>

<p>對於曾呼叫入口指揮、聽過「你哋依家係咪仲係同青山灣台喺 3 樓進行緊任務」及「mayday」，時任見習消防隊長邱曉生表示沒有印象。代表死者許志傑的律師譚俊傑詢問，為何邱發現消防喉無水壓後，沒有即時離開現場，而是退後幾步蹲下休息；邱解釋，當時隊員的精神狀態尚算清醒，否認隊員曾說身體「頂唔住」，強調若情況危急會即時離場。</p>

<p><strong>隊長未有向其他隊求救：心急諗唔到咁多</strong></p>

<p>譚質疑為何邱不叫青山灣消防隊幫忙尋找其隊員，邱稱：「我當時心急想搵返佢哋，心急我諗唔到咁多嘢⋯⋯未確定真正失散，以為佢哋喺附近，想行多一兩步（尋找）。」譚又指，邱呼叫隊員不果後 3 分鐘，才通知入口指揮；邱指在火場內不知道時間，亦沒有印象說過「入口指揮啊，觀塘泵主管啊，我同三個隊員仲未聯絡到，over」。</p>

<p>譚指出，當時他們蹲下休息時，有隊員提出撤退；邱表示聽不到。譚續指其後隊員失散，邱沒有行前尋找隊員，呼叫「觀塘泵走啦」便自行離開；邱一律否認。</p>

<p>案件編號：CCDI-333、334/2016(SH)</p>
