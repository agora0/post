---
layout: post
title: 所有問題，都只因為蘇斯克查？
date: 2021-10-30 07:55:38.873000000 Z
link: https://www.thestandnews.com/sport/%E6%89%80%E6%9C%89%E5%95%8F%E9%A1%8C%E9%83%BD%E5%8F%AA%E5%9B%A0%E7%82%BA%E8%98%87%E6%96%AF%E5%85%8B%E6%9F%A5
categories: stand
tags: blog
author: 鍾劍華
---

<figure><img src="https://images.weserv.nl/?url=assets.thestandnews.com/media/photos/202110240546081635162882306.png"><figcaption><span>曼聯總教練蘇斯克查（Ole Gunnar Solskjær，圖片來源：Manchester United Facebook）</span></figcaption></figure><p>哈哈，36 歲的 C 朗，批評多次被安排在前線跟他做拍檔、只有 20 歲的美臣格連活有啲問題。</p>

<p>因為格連活多次決定自己射門，沒有將個波交俾佢。C 朗還慨嘆現在那些年輕球員跟他那一代年輕時不一樣。</p>

<p>對愛華頓那一場不安排他正選出場，有些評論還認為蘇斯克查的做法正確，因為一隊如曼聯水平的球隊，不能只遷就一人。但結果失了分，被千夫所指，蘇斯克查以後還敢不安排 C 朗打正選嗎？</p>

<p>他必然成為正選，其他球員，福仔及格連活之外，包括申祖、雲迪積克、連尼加特……肯定不會有多少出場機會。對利物浦那一場，馬斯亞連後備都冇份！</p>

<p>原來 C 朗還期望射術很不錯的格連活首先要考慮將個波交俾佢。單憑這一句，證明了我的想法，曼聯從一開始根本就不應簽 C 朗。他是個好球員，但以這種高姿態回歸，對曼聯肯定不是好事。</p>

<p>費爵爺作為一個退休領隊，在幕後搞搞震，是不是也有點那個？據說曼城要簽 C 朗喎，費爵爺一個電話搞掂喎，幾威威！只能佩服 C 朗的經理人真係好嘢！連費爵爺及曼聯都中招。作為元老退而不休，要在後邊攪局，從來都不是可取！政治上如此，對一個團隊也是一樣！</p>

<p>蘇斯克查梗係唔掂！今時今日梗係更加要咁講！至於上季聯賽第二名，二十幾場連續不敗，大家都唔記得咗囉！記來做乜！</p>

<p>利申：從來不是曼聯擁躉，對於費爵爺的霸道作風一向不敢恭維！有一段時間，只有他可以撬走其他 Big Four 的球員，自己的球員一定不能轉投 Big Four，這一點已經令人十分反感！不過佢確實好嘢！但既然退了，何不放手？如果蘇斯克查可以自己揀，我賭佢一定不會想簽 C 朗！一個普巴已經玩死佢啦！</p>

<p>純粹諗到吹吓水，曼聯躉唔好追殺我！</p>

<p>&nbsp;</p>

<p>原刊於<a href="https://www.facebook.com/chungkw/posts/10158538306076938/" target="_blank">作者 Facebook</a></p>
