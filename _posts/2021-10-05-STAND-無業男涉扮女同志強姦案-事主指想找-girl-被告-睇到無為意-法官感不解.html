---
layout: post
title: 無業男涉扮女同志強姦案　事主指想找 girl 　被告：睇到無為意　法官感不解
date: 2021-10-05 07:11:46.180000000 Z
link: https://www.thestandnews.com/court/ab-%E7%84%A1%E6%A5%AD%E7%94%B7%E6%B6%89%E6%89%AE%E5%A5%B3%E5%90%8C%E5%BF%97%E5%BC%B7%E5%A7%A6%E6%A1%88-%E4%BA%8B%E4%B8%BB%E6%8C%87%E6%83%B3%E6%89%BE-girl-%E8%A2%AB%E5%91%8A%E7%9D%87%E5%88%B0%E7%84%A1%E7%82%BA%E6%84%8F-%E6%B3%95%E5%AE%98%E6%84%9F%E4%B8%8D%E8%A7%A3
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20211005-21_U3qNqxh.png"></figure><p>年約 30 歲無業男子涉假扮女同志，自稱名叫 Jan，相約女子到酒店玩性虐期間，涉強姦對方，案件今（ 5 日）續審。被告於控方盤問下指，Ｘ向他表示想找「Ａgirl who cares for me（一個關心我的女孩)」，他雖然看到句首字眼為Ａgirl，但「睇到無為意」。法官邱智立聞言表示「唔明你講咩，你講多次」，被告指「睇到呢個字，但就無留意當中嘅含意」。被告又稱他認為，事主 X 有可能是同性戀，「但唔係絕對可能」。</p>

<p>主控一度指 girl 只是簡單英文，不解被告要留意甚麼，法官亦表示不明白，被告解釋指「我只係留意後面個care for me」。被告又同意 A girl 位於句子的開首，但「大家係網絡世界唔係每字每句都去深究」。</p>

<p><strong>控方：女廁沒寫明禁止男性進入　被告：唔會入</strong></p>

<p>被告昨稱他知道 Butterfly 是女同性戀者交友 App，但不知專屬女同志，因沒有禁止男性進入，控方今盤問指，女廁亦沒有寫明禁止男性進入，被告會否入女廁？被告沉思數秒後回答「唔會」。</p>

<p>控方又指，被告並非女人亦非同性戀者，為何會使用女同性戀交友軟件，被告稱為「識女仔、純粹係八卦、想同人傾下計」。控方續指，他認識 Ｘ 後，亦會想知道 Ｘ 是否是適合的人，並舉例指例如是否住在附近等，被告則指「我覺得大家都住喺香港，無話附唔附近」。</p>

<p><strong>被告：事主可能是同性戀　「但唔係絕對可能」</strong></p>

<p>至於被告昨稱，他與 Ｘ 對話時覺得對方可能是雙性戀，主控盤問指他當時有否覺得，Ｘ 可能是同性戀，被告稱「當時覺得有可能，但唔係絕對可能」。主控追問何謂「絕對可能」，被告指「佢從來無表達過佢只係鍾意女人，或者唔鍾意男人... 或者好憎男人」。</p>

<p>控方又指，被告與 X 對話時，提及性虐等話題，期間 X 一度表示不肯定是否想進行某些性虐遊戲，但被告不斷重開性話題，務求想約 Ｘ 出來。被告回應指，「有興趣同佢傾… 想就係想，但就唔係話務求想約佢出嚟。」</p>

<p><strong>被告：我都唔係急色嘅人</strong></p>

<p>控方又指被告進入酒店房後，很快開始撫摸 X，被告否認，稱兩人曾對望兩三分鐘，互相看清對方模樣，之後才開始親熱，並指「我都唔係咁急色嘅人。」被告又表示，他並不明白為何他以陰莖插入 X 後，X 會問「乜你係男人，仲要唔戴套？」但他確認當時沒詢問 X 為何這樣問又推開他，他亦沒有表明是男人，因「情況發生得好突然，個人思考唔到，呆咗。」</p>

<p>至於 X 事後表示會找被告，及認識律師朋友「會告你」等，被告指當時沒澄清，因「覺得佢當時已經下定決心，澄清已經係無用」。至於他回應指「使唔使咁呀？」是因為事發突然，並非心虛，又指女性指控男性，無論指控為何「都唔會係好嘅事」。他再度否認刻意隱瞞男性身分及誤導 X。案件下午繼續。</p>

<p>被告曾子豪（30 歲，報稱無業），被控一項強姦及一項非禮罪，指他於 2020 年 2 月 27 日於觀塘一間酒店房間內強姦及非禮 X。</p>

<p>案件編號：HCCC34/2021</p>
