---
layout: post
title: 提供重用的選擇 — 兩個開創者的大嘗試
date: 2021-09-08 10:57:03.744000000 Z
link: https://www.thestandnews.com/nature/%E6%8F%90%E4%BE%9B%E9%87%8D%E7%94%A8%E7%9A%84%E9%81%B8%E6%93%87-%E5%85%A9%E5%80%8B%E9%96%8B%E5%89%B5%E8%80%85%E7%9A%84%E5%A4%A7%E5%98%97%E8%A9%A6
categories: stand
tags: blog
author: 綠領行動
---

<figure><img src="https://images.weserv.nl/?url=assets.thestandnews.com/media/photos/4276872653978575.png"><figcaption><span>圖片素材來源：Weuse Facebook</span></figcaption></figure><blockquote>
<p>盛載魚蛋的發泡膠兜、喝水用的紙杯、吃雞翼的膠刀叉 — 它們雖然為人們帶來便利，但同時亦製造出大量垃圾。即棄餐具的泛濫，令<a href="https://www.facebook.com/weuse.hk/" target="_blank">「Weuse」</a>創辦人 Wing 及<a href="https://www.facebook.com/tablewareculture/" target="_blank">「有叉用（Utentials）」</a>團隊阿暉反思，「我們是否一定要用這些即棄餐具？」兩位有心人，兩個故事，分別成立了社企 Weuse 和團隊「有叉用」，嘗試為大家的便利生活帶來多一個選擇：重用餐具。</p>
</blockquote>

<p>「餐飲通常喺活動中佔好短嘅環節，但就製造幾袋大垃圾，對環境嚟講係個大污染」，曾任活動籌委的 Wing 眼見每次活動垃圾成籮，於 2015 成立香港首間租用餐具社企 Weuse，提供餐具租用、外送及清洗一條龍服務，「我哋係一個輔助角色，你唔記得帶餐具，都仲有得借，你唔方便帶，就為你提供一個方便」。<strong>&nbsp;</strong></p>

<p><strong>最有成功感　21 日活動零垃圾</strong></p>

<p>小至公司內部活動、生日派對，大至嘉年華會、馬拉松賽事和年宵市場，Weuse 都盡力提供重用餐具服務。不是沒有成功過，回想 Weuse 創辦之初，只有幾十套餐具，如今規模已經可以接待逾萬人。Wing 指最有成功感的一次，是於啟德郵輪碼頭公園舉辦為期 21 日的嘉年華會，為當中六架美食車提供重用餐具，整個活動最後沒有一件即棄餐具垃圾。「係好滿足，亦係一次好好嘅經驗畀大家知道，唔用即棄餐具唔係無可能」。</p>

<p>惟持續兩年的疫情，令 Weuse 生意銳減九成，雖然外賣變多，但 Weuse 賴以為生的大型活動卻急劇減少。Wing 解釋，現時香港的重用餐具租用服務多於定點或指定活動中運作，因食物種類少，容易作出調整及與食肆互相配合，但如要推廣至較大的範圍，甚至一整個地區，社企由於缺乏資源，將難以擴展，同時食肆亦面臨一定困難，「香港好多食肆小店，佢哋都無地方去放重用餐具，又點幫手推呢」。</p>

<p>眼見本港外賣及外帶量因此而大增，政府終於就管制即棄膠餐具諮詢公眾，Wing 期望政府投放資源帶領各界齊齊減膠，包括資助食肆選用可重用餐具，「不論買餐具、物流同清洗運作都係成本，要食肆自己去行呢步係好難。以往大家為咗方便，將個成本放咗喺個環境度，而家大家唔想，就要分擔返個成本」。</p>

<div><figure><img src="https://images.weserv.nl/?url=assets.thestandnews.com/media/photos/6101666978501249428.jpg"><figcaption><span>圖片來源：Tableware Culture Facebook</span></figcaption></figure></div>

<p><strong>餐廳免卻成本　卻轉嫁環境</strong></p>

<p>至於從事與環保有關行業的阿暉，三年前與另外兩位朋友，一同創辦關注即棄膠餐具的團體「有叉用」，曾於葵涌廣場的小食街推出「餐具機器人」試驗計劃，亦兩度於青衣戲棚市集提供重用餐具借用服務。</p>

<p>「當年要搵合適嘅重用餐具就已花咗好多時間，要令市民喺願意借用同時，都要方便食肆運作」，阿暉稱，重用餐具必需耐用，並且易清潔和不易發霉，「有時有啲膠會有殘留氣味或洗極都好油，啲人就唔想借用」。除了方便消費者，亦盡力不加重食肆負擔，「重用餐具始終唔及即棄餐具輕便，可能平日放到百幾隻發泡膠盒嘅位置，只放到幾十隻重用餐盒」，他解釋，運送量愈多，物流費用就會愈少。</p>

<p>阿暉仔細看畢政府管制即棄膠餐具的的諮詢文件，認為當中只著重「減膠」，未有詳述如何引領食肆及市民，逐步棄用所有即棄餐具，「要令業界知道點做，政府有話要提供替代品，但最後都只係放喺堆填區，對氣候係唔理想，而家只係解決一個環保問題，又引伸另一個環保問題」。</p>
