---
layout: post
title: C AllStar經理人狠批MIRROR 現像遭反擊
date: 2021-08-30 04:21:19.000000000 +00:00
link: https://matters.news/@C_Y_S_F/c-all-star%25E7%25B6%2593%25E7%2590%2586%25E4%25BA%25BA%25E7%258B%25A0%25E6%2589%25B9mirror-%25E7%258F%25BE%25E5%2583%258F%25E9%2581%25AD%25E5%258F%258D%25E6%2593%258A-bafyreiaq3c322ou3adry7x374b2bcbhnxfrenmbqtjo4j5pwgxw4uhwtka
categories: matters
tags: blog
author: FrederickYeung
---

<p>MIRROR攻陷全個香港，除咗歌曲洗腦廣告仲拍到手軟，有指過去呢大半年已接拍超過100廣告，尤其是人氣王姜濤更無處不在，而組合C AllStar經理人阿拔就對此表示不滿，佢喺限時動態貼出遮住姜濤樣嘅廣告相，表示每次開手機App都見到「姜生」：「實屬覺得討厭到一個點。」之後又上載多個私訊，表示有唔少人都認同佢嘅講法，又Tag住「原來我無孤獨病」、「soicalDisturb」、「擾民級別」，更直言「我有乜唔敢講」，更指MIRROR「正職唔係歌手，佢哋只係廣告從業員」。</p><p>而C AllStar成員On仔（陳健安）就喺社交網發文：「別人成功，好好替別人高興；別人失意，好好鼓勵一下。互相支持，尤其是這幾年，尤其是同行人，我們才會健康成長。」釗峰亦表示收到好多人問佢：「阿簡小吉係你經理人，阿拔係你經理人，其實你哋有幾多個經理人？」之後佢解釋阿拔一直係佢哋經理人公司嘅老闆，依家亦都會主理公司旗下其他藝人。至於12年來一直主理C AllStar發展定位、音樂方針嘅經理人係阿簡、小吉。又直言：「『大人』嘅言論我冇資格點評，只能夠講，出於釗峰意見，呢個絕對唔係我哋一貫組合嘅立場同方向。多謝大家關心。」</p><p>又認同On仔所言：「世界已太多紛擾，做好己任倒已不輕易，更遑論花心神評論他人。安安說得對，別人成功，很自然的會給予掌聲，別人失意，很隨心的就更想扶持、鼓勵，艱難日子，互相支持，何其重要。未來挑戰很多，還是會好好的跟隨原本的藍圖，努力做好每一件實事，謝謝大家一直的厚愛。」</p><p>釗鋒再發文表示：「世界已太多紛擾，做好己任倒已不輕易，更遑論花心神評論他人，安安說得對，別人成功，很自然的會給予掌聲，別人失意，很隨心的就更想扶持、鼓勵。艱難日子，互相支持，何其重要。未來挑戰很多，還是會好好的跟隨原本的藍圖，努力做好每一件實事。謝謝大家一直的厚愛。」有網友留言「有嗰咁嘅老闆真係慘」、「你哋要加油啊唔係你哋4個嘅錯，撐你們」。</p><p>另外，有粉絲不滿其經理人言論，到C AllStar社交平台留言，直斥：「食碗面反碗底，上Viu節目又踩Viu藝人！」亦有「C粉」護航：「用吓你個人腦先啦，佢哋老舊發表個人言論，關C AllStar咩事呀，世界上得MIRROR可以發言可以批評人呀？」</p><p>而On仔發文後，有網友表示「提吓你老闆啦」、「你經理人就真係搞場公關災難出嚟」、「明晒！祝你早日搵到個醒目少少嘅經理人」！</p>
