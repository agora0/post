---
layout: post
title: "【菁英盃】冠忠南區補時入波贏港會 鄭兆聰感滿意：我哋好知埞"
date: 2022-11-09 15:59:49.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E8%8F%81%E8%8B%B1%E7%9B%83%E3%80%91%E5%86%A0%E5%BF%A0%E5%8D%97%E5%8D%80%E8%A3%9C%E6%99%82%E5%85%A5%E6%B3%A2%E8%B4%8F%E6%B8%AF%E6%9C%83-%E9%84%AD%E5%85%86%E8%81%B0%E6%84%9F%E6%BB%BF%E6%84%8F%EF%BC%9A%E6%88%91%E5%93%8B%E5%A5%BD%E7%9F%A5%E5%9F%9E
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20221109s.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>菁英盃周三（9日）晚上在旺角大球場上演獨腳戲，冠忠南區「激戰」港會，在兩度遭對手追和下，由隊長杜度在補時階段的入球，險勝3:2。冠忠南區主教練鄭兆聰就對《獨媒》表示，球隊「好知埞」，「我哋係南區，唔係班霸，當對手唔係好多埋門，我哋有一個優勢最尾贏就足夠。我唔係嗰啲⋯⋯覺得球隊高人哋幾班，我應該要贏幾多球，No！最緊要就係盡量唔好失波，同埋可以製造機會，控制場波。」</p>
<p><a data-flickr-embed="true" href="https://www.flickr.com/gp/inmediahk/p8Bz132x03" title="無標題"><img src="https://live.staticflickr.com/65535/52487672847_b9cbd5bf11_b.jpg" width="1024" alt="無標題" /></a></p>
<p>今場菁英盃分組賽，是兩支球隊在兩周內再次交手。港會今場由馮朗軒把關，汪雙財、李小恆、蕭嘉明及里奧均正選上場，上場梅開二度的福保羅先任後備。南區則強陣出擊，杜度、川瀨浩太、基斯及艾華壓陣，佐佐木周賽前受傷，改由史提芬彭利拿代替上場。</p>
<p>港會近日狀態大勇，在剛過去的周日（6日）便反勝菁英盃同組對手和富大埔。雖然港會在4日內兩賽，但球員未見疲態，上半場初段一度與冠忠南區拉成均勢。</p>
<p><a data-flickr-embed="true" href="https://www.flickr.com/gp/inmediahk/iucC6bn80w" title="無標題"><img src="https://live.staticflickr.com/65535/52488168851_3f003aab5a_b.jpg" width="1024" alt="無標題" /></a></p>
<p><strong>史提芬彭利拿臨危受命先拔頭籌 麥美倫冷箭追和</strong></p>
<p>21分鐘，謝朗軒右路傳中，史提芬彭利拿禁區內「分波」予艾華，後者再傳回「肥彭」，他乖巧射向近柱，馮朗軒轉身「睇住個波入網」，冠忠南區領先1:0。</p>
<p><a data-flickr-embed="true" href="https://www.flickr.com/gp/inmediahk/Ha826a7ZMM" title="無標題"><img src="https://live.staticflickr.com/65535/52487672392_993dc15840_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/jutP6a841H" title="無標題"><img src="https://live.staticflickr.com/65535/52488168856_b2b521f43c_b.jpg" width="1024" alt="無標題" /></a></p>
<p>29分鐘，港會的麥美倫在大禁區外發難，左路放冷箭射向近柱，伍瑋謙欲救無從，港會追成1:1。33分鐘，謝朗軒禁區內侵犯李小恆，球證胡春星直指12碼點，里奧操刀射斜出界，港會錯失反超前的大好機會。</p>
<p><a data-flickr-embed="true" href="https://www.flickr.com/gp/inmediahk/ZfcV8G06L7" title="無標題"><img src="https://live.staticflickr.com/65535/52488636615_d024f0bb7c_b.jpg" width="1024" alt="無標題" /></a></p>
<p>39分鐘，艾華盤球沿右路推進，三名港會球員「包圍捕捉」他，峇夏比最後犯規撞開對方，球證向峇夏比出示黃牌。</p>
<p><a data-flickr-embed="true" href="https://www.flickr.com/gp/inmediahk/U7jFVr161Q" title="無標題"><img src="https://live.staticflickr.com/65535/52488804605_2ac5a606f1_b.jpg" width="1024" alt="無標題" /></a></p>
<p>冠忠南區半場安排另一U22球員游卓峰，入替盧錦宏。57分鐘，謝朗軒右路開罰球，史提芬彭利拿門前頂入，個人梅開二度，替球隊再次領先。</p>
<p><a data-flickr-embed="true" href="https://www.flickr.com/gp/inmediahk/4p5HaY17Fx" title="無標題"><img src="https://live.staticflickr.com/65535/52488335851_cc0d74cea6_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/nk7nQ86dGq" title="無標題"><img src="https://live.staticflickr.com/65535/52488612249_a0f3bba044_b.jpg" width="1024" alt="無標題" /></a></p>
<p><strong>翟廷峰兩黃一紅 里奧頂入一度追和</strong></p>
<p>62分鐘，翟廷峰擲界外球，被指拖延時間遭罰黃牌。63分鐘，港會的福保羅、溫俊入替莊馬仕及峇夏比。</p>
<p>65分鐘，冠忠南區換入劉學銘及簡嘉亨，74分鐘港會再有基奧入替麥美倫，惜未能替球隊追和，史提芬彭利拿76分鐘傷出，由李嘉耀入替。80分鐘，福保羅右路進攻，遭陳傲軒貼身緊纏，福保羅不耐煩推開對方，被罰黃牌。85分鐘，翟廷峰領第二面黃牌，兩黃一紅被罰離場。86分鐘，港會左路一次角球，里奧接應蕭嘉明傳送，頂入追成2:2。</p>
<p><a data-flickr-embed="true" href="https://www.flickr.com/gp/inmediahk/11qDpDz4PT" title="無標題"><img src="https://live.staticflickr.com/65535/52487840977_e74d699d99_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/dJ3A7ntz64" title="無標題"><img src="https://live.staticflickr.com/65535/52488611779_1b1dc5a826_b.jpg" width="1024" alt="無標題" /></a></p>
<p><strong>劉學銘頂贏基奧成關鍵  杜度門前篤入</strong></p>
<p>在補時階段，冠忠南區再憑角球取得入球，陳凱柏左路開角球，劉學銘頂贏基奧，皮球跌到杜度腳下，他在門前篤入，為球隊保住三分。</p>
<p><a data-flickr-embed="true" href="https://www.flickr.com/gp/inmediahk/74766v47Gi" title="無標題"><img src="https://live.staticflickr.com/65535/52488612049_eef7a439b6_b.jpg" width="1024" alt="無標題" /></a></p>
<p>另外，冠忠南區守門員教練范俊業在賽前及半場均安排攝錄機，對準伍瑋謙拍攝其比賽片段。今場比賽共有373人入場，港隊主教練安達臣亦有入場觀戰，但他在82分鐘便離開，未能見證最後兩個入球。</p>
<p><a data-flickr-embed="true" href="https://www.flickr.com/gp/inmediahk/8h506k5v3c" title="無標題"><img src="https://live.staticflickr.com/65535/52488336101_a8d0071bf0_b.jpg" width="1024" alt="無標題" /></a></p>
<p><strong>鄭兆聰指球隊表現有改善 「港會暫時嚟講都幾好」</strong></p>
<p>在比賽後，冠忠南區主教練鄭兆聰表示，球隊表現已較上一場有改善，「都係睇你點睇啦，如果我哋尊重對手，佢哋都有佢哋嘅優點嘅，我覺得下半場我哋控制大局，佢哋都無乜射波，當個紅牌出現，麻煩就嚟啦。」</p>
<p><a data-flickr-embed="true" href="https://www.flickr.com/gp/inmediahk/k019f547xh" title="無標題"><img src="https://live.staticflickr.com/65535/52488804315_98c41d4512_b.jpg" width="1024" alt="無標題" /></a></p>
<p>冠忠南區在10月30日的港超聯賽事中，遭港會迫和0:0，今場終於取得勝利。鄭兆聰就認為，球隊今場表現不俗，「至不過唔知點解攞咗紅牌，我都唔知點解，嗰十幾分鐘真係困難。」</p>
<p>對於港會已成為黑馬，鄭兆聰指港會今季「踢佢哋家波，今年佢哋有咁嘅人腳，暫時嚟講都幾好，我諗所有球隊都要準備作客去港會嘅時候踢。」</p>
<p>記者：麥馬高、周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
