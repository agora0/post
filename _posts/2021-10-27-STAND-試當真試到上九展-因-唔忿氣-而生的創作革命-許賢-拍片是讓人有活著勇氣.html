---
layout: post
title: 試當真試到上九展　因「唔忿氣」而生的創作革命　許賢：拍片是讓人有活著勇氣
date: 2021-10-27 01:47:06.751000000 Z
link: https://www.thestandnews.com/culture/%E8%A9%A6%E7%95%B6%E7%9C%9F%E8%A9%A6%E5%88%B0%E4%B8%8A%E4%B9%9D%E5%B1%95-%E5%9B%A0%E5%94%94%E5%BF%BF%E6%B0%A3%E8%80%8C%E7%94%9F%E7%9A%84%E5%89%B5%E4%BD%9C%E9%9D%A9%E5%91%BD-%E8%A8%B1%E8%B3%A2%E6%8B%8D%E7%89%87%E6%98%AF%E8%AE%93%E4%BA%BA%E6%9C%89%E6%B4%BB%E8%91%97%E5%8B%87%E6%B0%A3
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/247376013_10166371085695019_6971908582899794626_n.jpg"><figcaption><span>攝：Oiyan Chan</span></figcaption></figure><p>YouTube 頻道《試當真》昨日（26 日）在九展舉行「一周年現場版」演出，分日夜兩場，兩場均爆滿，共有約 6,000 名觀眾入場。</p>

<p>全場不少觀眾響應 dresscode 要求穿上黑西裝，排隊購買成員「Yes! card」。頭場邀請了 Stephy 參演「Channel 需要女」，尾場更邀得古天樂任嘉賓，親身為有自己戲份的「試音片」配音，並戲言要叫「修哥」教「古仔」拍Youtube。</p>

<p>在夜場的感言環節，創辦人之一的游學修表示，《試當真》的出現，「因為我嬲，我唔忿氣」，又說自己「覺得片唔係咁拍，人唔係咁捧，錢唔係咁搵」。他又問現場觀眾，「如果試當真拍電影嘅話，你睇唔睇呀？」獲觀眾以歡呼回應。</p>

<div><album></album></div>

<p>有份創作《係咁先啦》隱喻移民現象的許賢，則在發言中提及移民，說到自己家人移民，亦有「出生入死」的好友表示會移民，他自己得悉消息後在海傍哭，「原來去到咁切身，係頂唔順」、「想同大家講，唔係剩係你哋諗唔通，我都諗唔通，咪一齊慢慢諗。」</p>

<p>他又在發言末段感謝任職 CapTV 時期的恩師「Cap 盾」，稱對方亦已移民英國，但當時所學的已一生受用。許賢說，拍片的目的，是為了讓人有活著的勇氣，「係好肉麻，但係真的。」</p>

<p>另一主腦蘇豪則表示，自己不是多與人分享自身感受的人，但做創作的話，會願意分享。他說，《試當真》有很好的創作空間，「希望個空間越嚟越多人」、「一齊認真玩落去。」</p>

<p>游學修在最後哽咽向觀眾說，「如果大家睇我哋的片時覺得，唔知點解好似同佢地好熟、好近咁，我想講，我哋都有同樣的感受。」</p>

<p>兩場表演夾雜劇場、舞蹈、唱歌及棟篤笑，除了新歌之外，男成員一開始更重新演繹 Viu TV 五週年偽女團 YOLO ，許賢與蘇豪亦重演了不少 Cap TV 時期的經典影片與歌曲，包括《片場風雲》，以及《紅雨黃雨》、《出門四寶歌》、《鬍鬚佬本記事簿》現場 Live版，並推出與 Mirror 有關的新歌；Dear Jane 與 Tonick 也任表演嘉賓，分別演出《哪裡只塞駿業里》、《外賣修澧賢》和《跌嘢唔好搵》。</p>

<p><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/DrGDr9xx0DE" title="YouTube video player" width="560"></iframe></p>
