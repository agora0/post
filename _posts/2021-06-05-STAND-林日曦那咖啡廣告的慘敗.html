---
layout: post
title: 林日曦那咖啡廣告的慘敗
date: 2021-06-05 01:44:48.000000000 +00:00
link: https://thestandnews.com/personal/%E6%9E%97%E6%97%A5%E6%9B%A6%E9%82%A3%E5%92%96%E5%95%A1%E5%BB%A3%E5%91%8A%E7%9A%84%E6%85%98%E6%95%97/
categories: stand
tags: blog
author: 劉掬色
---

<img width="600" src="https://images.weserv.nl/?url=cdn.thestandnews.com/media/photos/cache/0_O8iww_600x0.png" /><br /><br /><p>慘敗？敗在誰手裏？姜濤？<br/>
唔係，係敗在他自己手裏，因為劇本係佢嘅，姜濤都係依足本子照做啫。</p>
<p>未講落去之前我要聲明，我並唔係要抽稱林日曦來推高姜濤，姜濤在這廣告已自動波被推高，角色的善良在結局大大得分，那善良，係劇本意思，可能林生在創作之時都意料唔到有咁嘅結果。結果姜濤成為好人一世俾人讚，林生成為仆街不停俾人罵，所以慘。</p>
<p>不過慘敗是假的，做戲之馬。</p>
<p>林日㬢，其實我是很很很喜歡的，是自《黑紙》以至《100 毛》開紙誌時就已跟隨的擁躉。</p>
<p>之後《毛記電視》好多佢團隊嘅製作都很新鮮有趣，吸引我追看，除了推介潮流事物外還有很貼地的大眾議題，資訊量豐且帶有社會關懷 ，時時都睇到我心裏俾 like，尤其在社群裏發生的不公義，都能讓弱勢發聲，有港台《鏗鏘集》的正派和正氣，但更勝過的，是有許多年青人對社會事件發聲，編導採取實事求是的態度，不從俗以攪笑的做法來吸引，述事平淡自然，尤其帶有真實的人的感情，令人共鳴和覺得可信，這是《100 毛》時事製作組最傑出的特色。</p>
<p>但在這個廣告裏，林日曦的表演以及其角色所傳達的訊息令我詫異。林一個人由頭帶到尾在扮幾個不同階段與回憶的文藝渣男，只為搏姜濤這個交通督導員唔好畀牛肉乾罰佢泊車過咗時限，林講嘅計仔扭來扭去姜濤一直唔受，直到見到對面街兒童遊樂場站著一個無人看顧的小孩，林立即順勢說我個仔，停車落車走過去把小孩抱起來，跟住以阿爸慈愛的口脗和姿勢，示範兒子要接受懲罰的語氣叫姜濤畀告票佢，終於打動了姜濤的善心，放佢一馬，搓掉告票說：以後唔好畀我再見到你。</p>
<p>姜濤走開之後，看顧小孩的菲傭奔跑過來從林手中搶返小孩抱，一邊抱一邊罵他，估菲語罵佢拐帶細路。</p>
<p>出動到扮親子裝可憐終於騙取姜濤的同情，反而令姜濤的良善更得人心了。</p>
<p>但重點還不是姜濤，而係，為拍一個咖啡廣告，林日曦值得這樣做嗎？</p>
<p>我在這個他扮出來的渣男身上看到香港地著名的精叻精（「貞」音），係，或者咁嘅生存之道至可以在弱肉強食的現實裏發財發圍發達，但佢係林日曦喎！我一直信服有他自己價值觀我好欣賞的林日曦，和這個渣男的仆街行為，落差到我無法接受。</p>
<p>或者有人會說做戲之馬，正是因為做戲咁做，我才希望這仆街男只是某刻「一時不慎」的構想。</p>
<p>幸好他們底子厚，也不易仆一下就散。</p>
<p>我想問，咁樣呃人來過癮過骨或過日辰，好咩？如果林日曦想引起年青一代人的共鳴和追隨，他能想象自己是個什麼模樣的榜樣嗎？</p>
<p>是因為對林日曦和《100 毛》，我仍然是擁護的，才要說出對這個廣告構想的不滿。</p>
<p>不過也有很滿意的，就是找姜濤合拍，是找對了，姜濤原來很識做戲呢，做得好好睇。</p>
<p>也希望好好睇的是以後很多的林日曦，新世代裏。</p>
<p style="text-align: center;"><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="429" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2F100most%2Fvideos%2F2605910919481573%2F&amp;show_text=true&amp;width=560&amp;t=0" style="border:none;overflow:hidden" width="560"></iframe></p>
