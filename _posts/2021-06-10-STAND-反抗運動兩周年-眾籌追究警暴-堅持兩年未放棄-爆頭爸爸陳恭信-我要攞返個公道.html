---
layout: post
title: "【反抗運動兩周年】眾籌追究警暴　堅持兩年未放棄　爆頭爸爸陳恭信：我要攞返個公道"
date: 2021-06-10 22:00:00.000000000 +00:00
link: https://thestandnews.com/politics/%E5%8F%8D%E6%8A%97%E9%81%8B%E5%8B%95%E5%85%A9%E5%91%A8%E5%B9%B4-%E7%9C%BE%E7%B1%8C%E8%BF%BD%E7%A9%B6%E8%AD%A6%E6%9A%B4-%E4%B9%9D%E5%AD%90%E5%A0%85%E6%8C%81%E5%85%A9%E5%B9%B4%E6%9C%AA%E6%94%BE%E6%A3%84-%E7%88%86%E9%A0%AD%E7%88%B8%E7%88%B8%E9%99%B3%E6%81%AD%E4%BF%A1-%E6%88%91%E8%A6%81%E6%94%9E%E8%BF%94%E5%80%8B%E5%85%AC%E9%81%93/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/30-2420copy_wRCdL_600x0.png" /><br /><br /><p>兩年前的 6.12，數萬群眾包圍立法會，力阻《逃犯（修訂）條例》通過，發生激烈衝突、觸發警暴問題。運動由最初反對政府修例，到幾乎每天都爆發警民衝突。街頭抗爭甚至走入社區。商場、學校、私人屋苑，都成為警方闖入追捕示威者的戰場。當日民眾堅持上街抗爭，其中一個主要訴求，就是要追究警暴。警方在反修例運動期間，使用武力的情況，備受爭議，但從無警員、警官或警隊管理層就此負責。根據監警會今年首季最新數字，警方收到有關反修例運動期間對警察投訴達 1950 宗，當中 137 宗為毆打的指控。而至今，所有各類投訴當中，證明屬實的投訴僅 6 宗，無一宗涉及警察使用過度武力或毆打；全部警員都只被訓諭。</p>
<p>2019 年 8 月初，將軍澳居民陳恭信在公園內被防暴警員擊中頭部，即場血流披面。去年他和一群警暴受害者，一起入稟向警方作民事索償。至今已過兩年，社會氣氛轉變，但陳依然期望可在泰米斯女神的天秤前，取回公道，「我哋好似要搏一搏，會唔會遇到一個通情達理、明白事理嘅官呢......你第日判到我係得直嘅，赢嘅，還返我公道嘅，我梗係相信（法院）。」</p>
<p><strong>當天行公園為了解交通情況</strong></p>
<p>「個陣一上咗嚟呢度，就已經見到前面呢個位，（警察）開晒電筒，有強光照過嚟，大班（防暴警）企係度，啱啱封咗上面樓梯位。」事隔 670 多天，陳恭信依然清晰記得 2019 年 8 月 4 晚發生的事情。每一個細節，他都非常清楚，包括自己為何落樓、為何走到公園、黑夜中，為何與防暴警相遇。反修例運動爆發前 3 個月，陳恭信小中風，其後身體康復，他要為駕駛執照續牌。事發為 8 月 4 日，翌日他要到運輸署天光道辧事處見運輸署官員做評估，「啱啱將軍澳大遊行，咁嗰日聽到有人掘磚，拆鐵欄，咁我話：吓！咁大鑊！」因為擔心交通受阻，他一心落樓看看將軍澳隧道附近幹道情況。</p>
<p>他和兒子走到寶順路近將軍澳游泳池的一個無名綠化公園，未幾遇上和反修例運動期間，無數晚上熟悉的情景：防暴警察就在綠化公園出口佈防，街坊就在綠化公園內或坐或企，警察叫街坊走，街坊就話「坐吓都唔得！」雙方相隔幾十米對峙，警察開強光電筒、街坊開手機燈。</p>
<p>其後站在綠化公園的防暴警離開上車，街坊向出口走近，冷不防另一批防暴趕至，盾棍並揮驅趕，「我就梗係唔跑，一來我無啲後生跑咁快，實畀警察捉到，二來我真係落街行吓，有咩問題？」陳恭信一直以為自己在公園內合情合理，就是被截查也沒有甚麼好怕，但這想法隨著他感到後腦一涼而結束，「突然之間，個頭一涼...跟住就感覺都一支好硬嘅棍扑落嚟，個感覺好清晰。然後開始個人凍，（身體）開始濕晒。」由於他早前中風，有服用薄血丸，所以流血情況特別嚴重。</p>
<p><strong>投訴警察課調查因訴訟暫停</strong></p>
<p>被襲後，原本防暴警一擁而上把他按下，但警員其後又突然四散，若無其事繼續佈防，只餘下兒子按著他流血的傷口，緩緩走出警方防線。他的傷口又長又深，事後縫了 9 針。無故被打、心有不甘，他向投訴警察課投訴，又入稟要求警方披露襲擊他的警員身份，但結果嚇人一跳，「後來警方回覆高院，就話佢有畀返晒啲 record 我哋睇，即係比返個晚個兩隊『流水薄』，嗰啲 record 有名果啲，當晚呢係無使用警棍嘅紀錄」。</p>
<p><housenewsphoto data-photo-id="252401"></housenewsphoto></p>
<p>流水簿即警員出勤記錄，如有使用槍械彈藥，理論上都要呈報。鏡頭下遇襲，自己感到是被警棍襲擊，但客觀的警察記錄沒有警棍使用記錄，亦由於他和警方打官司，投訴警察課在他預約到警察總部落口供前三天，通知陳恭信調查亦按程序暫緩，「（警方）通知我落口供要暫時 hold 住先，因為司法程序諸如此類，咁跟住咪 hold 到依家，司法覆核完咗，跟住佢（警方）又上訴，所以我都無搵佢地。其實，會唔會再繼續呢？我自己都有個疑問。」</p>
<p>陳恭信去年與另外 9 名警暴受害者發起「反濫權大控訴眾籌計劃」，透過民事訴訟向警方索償。去年 11 月他們先贏一仗，高院裁定警員執勤時不展示警察編號違反人權，但就 8.4 的襲擊案，聆訊還未展開，遑論成功索取賠償。事件折騰近兩年，陳恭信坦言，其實不一定需要金錢貼償，「我其實有啲藍絲性格，咁嘅年紀，唔好搞咁多嘢啦，大家好過就得啦，即係我告到你傾家蕩產有咩意思，我其實對我嚟講小意思，我最主要唔係想做（索償）呢樣嘢，我係想 prove （證明）警暴。我要攞返個公道，就係咁簡單，就係是其是，非其非。」</p>
<p><strong>「點解你成日講嚴正執法，我睇唔到」</strong></p>
<p>事發為 2019 年，經過 2020 年，國安法實施，涉及反修例的案件陸續有裁決，不少人質疑法院獨立性，但對陳恭信來說，他仍然對法院公正處理其申索抱有希望，「我都仲係抱有呢個（希望），因為做緊（訴訟程序），冇我就唔做，但係係咪有啲（信心）動搖呢，係有啲嘅......即係我哋好似要搏一搏，會唔會遇到一個通情達理、明白事理嘅官呢，係咪真係咁樣呢？呢個我都唔知。」</p>
<p>他早預期要 3 至 5 年，索償訴訟才有結果，用上時間精神，目的都是要證明警暴存在，「開始咗就唔好停、梗焗嘅，但你話係咪打定輸數呢？我到呢個 moment 我老實講我都唔係打定輸數嘅.....啱就啱，錯就錯，即係差佬扑我好明顯係錯，點解你成日講嚴正執法嘅時候，我睇唔到，喺我身上 apply （適用）唔到，完全 apply 唔到，我就係一個鐵證。」</p>
<p><housenewsphoto data-photo-id="252402"></housenewsphoto><br/>
<br/>
 </p>
