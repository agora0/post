---
layout: post
title: "【世界杯外圍賽】柬埔寨主帥：中國已淪為亞洲三流球隊"
date: 2021-10-07 07:15:36.058000000 Z
link: https://www.thestandnews.com/sport/%E4%B8%96%E7%95%8C%E6%9D%AF%E5%A4%96%E5%9C%8D%E8%B3%BD%E6%9F%AC%E5%9F%94%E5%AF%A8%E4%B8%BB%E5%B8%A5%E4%B8%AD%E5%9C%8B%E5%B7%B2%E6%B7%AA%E7%82%BA%E4%BA%9E%E6%B4%B2%E4%B8%89%E6%B5%81%E7%90%83%E9%9A%8A
categories: stand
tags: blog
author: Fitz
---

<figure><img src="https://images.weserv.nl/?url=assets.thestandnews.com/media/photos/9426154236754712351727452.png"><figcaption><span>《Fitz》製圖</span></figcaption></figure><p>【文：朱溫】</p>

<p>世界杯外圍賽，柬埔寨主帥日前表示：「根據我嘅觀察，睇怕中國隊無機會出線。」明明柬埔寨一早已於外圍賽出局，兼且世界排名 174，落後中國成 100 位。何以佢哋咁大言不慚，而大陸媒體竟然又好重視呢個消息呢？</p>

<p>因為，佢就係日本球星本田圭佑。</p>

<p>本田有幾勁？論名氣，雖然佢未必比得上大師兄中田英壽或者踢過曼聯嘅香川真司，不過本田足跡遍天下，去過荷蘭、俄羅斯、意大利（AC 米蘭）、墨西哥、巴西、澳洲、葡萄牙、阿塞拜疆以及最新去到立陶宛踢職業聯賽。2018 年開始受聘於柬埔寨，以兼職身份出任國家隊教練。</p>

<p><a href="https://www.sohu.com/a/493504599_463728" target="_blank">本田日前向媒體指出</a>：「從與日本隊的比賽就可以看出來，中國隊已經淪為亞洲三流球隊了。以中國隊目前的足球水平，他們很難打進卡塔爾世界杯的決賽周。」</p>

<p>就係因為係本田圭佑咁有見識，加上講嘅係事實，所以就算對中國隊批評得咁徹底，大陸媒體亦無咩反駁。</p>

<p><strong>中國晉級要問過越南先</strong></p>

<p>世界杯外圍賽亞洲區已進入 12 強階段，分兩組進行小組循環賽。中國被編入 B 組，目前兩戰兩負零分，與越南緊守榜末。10 月 7 日中國作客越南，係兩隊生死戰，得勝一方尚有一線生機爭奪出線機會。</p>

<div><figure><img src="https://images.weserv.nl/?url=assets.thestandnews.com/media/photos/831674571457614511.jpg"></figure></div>

<p>中國隊之所以咁多年都一厥不振，除咗球技、戰術問題，球員同領隊嘅識見，都比其他國家輸蝕好多。</p>

<p>資料來源：<a href="https://www.sohu.com/a/493504599_463728" target="_blank">搜狐</a></p>

<p>&nbsp;</p>

<p><strong>作者自我簡介：</strong>生於亂世，有種責任。這個責任就是做好自己，感染別人。鍛練好身體，才能裝備自己，迎接亂世。</p>

<p>原刊於<a href="https://fitz.hk/?p=163815" target="_blank">《Fitz》</a></p>
