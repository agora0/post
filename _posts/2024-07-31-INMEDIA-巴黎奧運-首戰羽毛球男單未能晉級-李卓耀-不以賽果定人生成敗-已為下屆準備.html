---
layout: post
title: "【巴黎奧運】首戰羽毛球男單未能晉級 李卓耀：不以賽果定人生成敗、已為下屆準備"
date: 2024-07-31 15:55:59.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E5%B7%B4%E9%BB%8E%E5%A5%A7%E9%81%8B%E3%80%91%E9%A6%96%E6%88%B0%E7%BE%BD%E6%AF%9B%E7%90%83%E7%94%B7%E5%96%AE%E6%9C%AA%E8%83%BD%E6%99%89%E7%B4%9A-%E6%9D%8E%E5%8D%93%E8%80%80%EF%BC%9A%E4%B8%8D%E4%BB%A5%E8%B3%BD%E6%9E%9C%E5%AE%9A%E4%BA%BA%E7%94%9F%E6%88%90%E6%95%97%E3%80%81%E5%B7%B2%E7%82%BA%E4%B8%8B%E5%B1%86%E6%BA%96%E5%82%99
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240801b.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><em>圖片來源：港協暨奧委會</em></p>
<p><font color="#e4692b">【獨媒報導】</font>港隊羽毛球代表李卓耀出戰巴黎奧運，在羽毛球男子單人項目未能晉級淘汰賽。李卓耀在去屆被疫情打亂部署，未能取得奧運資格，今屆在分組賽行人止步，他在賽後承認「遺憾一定大」，但強調不會以賽果定人生成敗，已為下屆奧運作準備：「我覺得呢個係我唯一機會去表現自己，上屆攞唔到，我唔開心咗一個禮拜，就算今次奧運贏或者輸都好，都唔代表我嘅去路係成功或者失敗。」</p>
<p>27歲的李卓耀現時男單世界排名第17 ，他上屆被新冠疫情打亂部署，未能取得東京奧運參賽資格，今次是他首次出戰奧運。今場對手是12號種子、中華台北選手周天成，他在上屆東京奧運殺入八強，不敵該屆銀牌得主、中國的諶龍，他在去年初患上大腸癌，經切除手術後已康復。</p>
<p><a data-flickr-embed="true" href="https://www.flickr.com/gp/inmediahk/3BetF9q26H" title="Copy of CZ8_1256"><img src="https://live.staticflickr.com/65535/53892596327_4d7f10dd8b_b.jpg" width="1024" alt="Copy of CZ8_1256" /></a><br /><em>圖片來源：港協暨奧委會</em></p>
<p><strong>不敵中華台北周天成  李卓耀認比賽期間緊張</strong></p>
<p>在今仗之前，兩人均已擊敗同組的墨西哥選手，比賽勝方即可晉級16級。在第一節，李卓耀一度追至7：7平手，周天成一度拉開到14：9，李卓耀曾連追5分追近至17：16，周天成最終以21：19先拔頭籌。在第二局，雙方體力均下降，周天成再打出一節17：11，最後以21：13取勝，總比分2：0勝出。</p>
<p>在比賽後，李卓耀先接受《無綫電視》訪問，指克服壓力、緊張是每名運動員都要面對的事情，但正正是自己的弱點：「一緊張就好似打唔到自己嘅打法，或者比人感覺好衝動、好急躁去打。經過今次呢個奧運，日後無論咩比賽都好，都要喺呢方面進步。」</p>
<p><a data-flickr-embed="true" href="https://www.flickr.com/gp/inmediahk/45UX7TL4bb" title="Copy of CZ9_2869"><img src="https://live.staticflickr.com/65535/53892596322_a1c2ae36d5_b.jpg" width="1024" alt="Copy of CZ9_2869" /></a><br /><em>圖片來源：港協暨奧委會</em></p>
<p>對於上屆失落參賽資格，李卓耀強調當時亦只「唔開心咗一個禮拜」：「雖然呢個係奧運，四年一次，但其實都係人生嘅一個比賽，今次成功或者失敗都好，唔代表一切。我宜家輸咗，都唔代表我之後會輸。」被問到今場的打法，李卓耀就認為在高水平賽事中，戰術已非首要，控制心態更為重要。</p>
<p><a data-flickr-embed="true" href="https://www.flickr.com/gp/inmediahk/9297M84Ums" title="螢幕截圖 2024-08-01 上午12.02.16"><img src="https://live.staticflickr.com/65535/53893729883_bc3c147fee_b.jpg" width="1024" alt="螢幕截圖 2024-08-01 上午12.02.16" /></a><br /><em>TVB YouTube截圖</em></p>
<p><strong>港隊隊友問今場發揮如何  李卓耀一度情緒激動</strong></p>
<p>《無綫》客席主持、港隊羽毛球代表陳延澤問到李卓耀，今場發揮得如何。李卓耀一度情緒激動，及後更落淚：「我覺得⋯⋯由自己比人睇唔起到宜家，自己細個，人哋對我嘅態度、主觀好重，覺得我成日偷懶。但為咗呢個奧運，自己好多嘢都改變咗。」</p>
<p>李卓耀及後接受港台、ViuTV及HOY TV訪問，形容「唔可以講滿意自己表現」：「由自己被人睇唔起開始，到宜家呢個階段，覺得自己可以做好啲。自己嘅毛病或者由以前到宜家嘅缺點，仲未有好大嘅進步，或者穩定性。」</p>
<p><a data-flickr-embed="true" href="https://www.flickr.com/gp/inmediahk/8c97E53cT4" title="螢幕截圖 2024-08-01 上午1.05.34"><img src="https://live.staticflickr.com/65535/53893838089_96eaa606b6_b.jpg" width="1024" alt="螢幕截圖 2024-08-01 上午1.05.34" /></a><br /><em>HOY TV 截圖</em></p>
<p><strong>李卓耀：冀藉奧運舞台證明實力  學好控制個人情緒</strong></p>
<p>被問到是否情緒起伏太大，李卓耀稱一直給予自己太大壓力，並受影響環境影響：「太想證明比人睇⋯⋯趁一個咁大嘅舞台，可以證明比人睇。比賽前嚟呢度我同教練講，呢個係我唯一一個機會，證明比人睇李卓耀⋯⋯」然而，李卓耀未說完，便已遭ViuTV記者的饒家輝打斷，後者再問李卓耀今場遇到的最大困難。</p>
<p>李卓耀認為是賽前準備，重申打法在大賽中相對不重要，最重要是學好控制個人情緒。在昨日的比賽中，李卓耀與墨西哥對手打足三局，他表示已「無諗咁多」，賽後已即時休息及復原。他最後提到，有信心透過訓練、比賽在下屆奧運爭取好表現。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
