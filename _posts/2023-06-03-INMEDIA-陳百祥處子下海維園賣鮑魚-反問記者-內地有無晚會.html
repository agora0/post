---
layout: post
title: 陳百祥處子下海維園賣鮑魚  反問記者「內地有無晚會」
date: 2023-06-03 07:46:05.000000000 +00:00
link: https://www.inmediahk.net/node/%E7%94%9F%E6%B4%BB/%E9%99%B3%E7%99%BE%E7%A5%A5%E8%99%95%E5%AD%90%E4%B8%8B%E6%B5%B7%E7%B6%AD%E5%9C%92%E8%B3%A3%E9%AE%91%E9%AD%9A-%E5%8F%8D%E5%95%8F%E8%A8%98%E8%80%85%E3%80%8C%E5%85%A7%E5%9C%B0%E6%9C%89%E7%84%A1%E6%99%9A%E6%9C%83%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/05%201280_36.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>一連三日起在維園舉行的<a href="https://www.inmediahk.net/node/%E6%94%BF%E7%B6%93/%E5%90%8C%E9%84%89%E7%A4%BE%E5%9C%98%E7%A8%B1%E3%80%8C%E5%92%81%E5%95%B1%E3%80%8D%E5%85%AD%E5%9B%9B%E7%B6%AD%E5%9C%92%E8%BE%A6%E5%AE%B6%E9%84%89%E5%B8%82%E9%9B%86-%E4%B8%8D%E6%93%94%E5%BF%83%E8%A2%AB%E9%A8%8E%E5%8A%AB">家鄉市集</a>，<a href="https://www.inmediahk.net/node/%E6%94%BF%E7%B6%93/%E7%B6%AD%E5%9C%92%E5%AE%B6%E9%84%89%E5%B8%82%E9%9B%86%E9%96%8B%E5%B9%95-%E4%B8%AD%E8%81%AF%E8%BE%A6%E5%89%AF%E4%B8%BB%E4%BB%BB%E5%87%BA%E5%B7%A1%E5%B9%AB%E8%A5%AF%E8%B2%B7%E6%B9%9B%E6%B1%9F%E9%9B%9E">多個省級同鄉會在場內擺檔</a>。無綫藝人陳百祥亦處子下海售賣鮑魚、紅酒及月餅。有記者問陳百祥，有否感到香港現時社會氣氛已經不同。陳百祥就表示：「無咩慣唔慣嘅！你入去國家睇吓，有無呢啲晚會？都無㗎！一樣嘅，我哋一國兩制，慢慢慢慢融入國家㗎啦，以經濟行先㗎嘛！」</p>
<p><a data-flickr-embed="true" href="https://www.flickr.com/gp/inmediahk/bbdjV1758A" title="無標題"><img src="https://live.staticflickr.com/65535/52947071775_7d95bb4d04_b.jpg" width="1024" alt="無標題" /></a></p>
<p>已解散的支聯會自1990年起至2019年，曾連續30年無間斷，每年6月4日在維園舉辦燭光集會。《港區國安法》2020年7月在港頒布，支聯會在前亦被控「煽動顛覆國家政權」罪。警方在過去兩年圍封維園，禁止市民聚集。今年則由26個省級同鄉會，在6月3日起<a href="https://www.inmediahk.net/node/%E6%94%BF%E7%B6%93/%E5%85%AD%E5%9B%9B%E7%B6%AD%E5%9C%92%E5%BB%A3%E6%9D%B1%E7%A4%BE%E5%9C%98%E8%81%AF%E6%9C%83%E8%BE%A6%E5%AE%B6%E9%84%89%E5%B8%82%E9%9B%86-%E6%88%90%E4%BA%BA%E5%85%A5%E5%A0%B4%E8%B2%BB5%E5%85%83">一連三日舉辦家鄉市集</a>。</p>
<p><a data-flickr-embed="true" href="https://www.flickr.com/gp/inmediahk/dTSXgH752K" title="無標題"><img src="https://live.staticflickr.com/65535/52946682166_18a1e59002_b.jpg" width="1024" alt="無標題" /></a></p>
<p><strong>妻子黃杏秀在場打點  陳百祥稱維園氣氛非常好</strong></p>
<p>陳百祥早上已到達維園，不少市民與他自拍合照，他其後接受內地中央電視台訪問，其妻子黃杏秀亦在場打點。《獨媒》問陳百祥氣氛如何，他就表示氣氛非常好：「大家普羅大眾又開心，有個假日可以買唔同類型嘅嘢。你知啦，有廿幾個省一齊參加，我就有幸有個細攤位。」</p>
<p><a data-flickr-embed="true" href="https://www.flickr.com/gp/inmediahk/f4G7NrfsSc" title="無標題"><img src="https://live.staticflickr.com/65535/52947175368_a52699a24b_b.jpg" width="1024" alt="無標題" /></a><br /><em>黃杏秀（右）</em></p>
<p>該檔攤名為「Nataland Store」，共售賣8款食物及紅酒，包括628元一隻澳寶牌5頭鮑魚，及另外4款月餅等，售價由358至398元。陳百祥對《獨媒》稱，今次是人生第一次「賣嘢」：「我自己最鍾意嘅嘢就拎咗出嚟，我從來賣從來未賣過嘢！第一次！酒又係我嘅！」他表示最鍾意食鮑魚、飲紅酒，而因為臨近中秋節，遂推出兩款月餅，包括無糖月餅，「出嚟同大家分享下囉」。</p>
<p>有記者問到為何特別參加家鄉市集，陳百祥稱只是受邀，「假日join下，喺維園賣吓嘢，大家開心食吓嘢，無咩特別呀」。記者追問，6月在維園舉辦活動是否較熱，陳百祥就稱：「無問題呀！六月都跑馬！啲馬都無事！聽日都跑馬！」他表示，天氣熱應游泳、踢波及跑馬：「做吓食嘢賣嘢都無乜問題。」</p>
<p><a data-flickr-embed="true" href="https://www.flickr.com/gp/inmediahk/1804RGG1n3" title="無標題"><img src="https://live.staticflickr.com/65535/52947159848_4958405db9_b.jpg" width="1024" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/pTMwZZp5jg" title="無標題"><img src="https://live.staticflickr.com/65535/52946707781_25750346ef_b.jpg" width="1024" alt="無標題" /></a></p>
<p><strong>記者追問對政治氣氛看法  陳百祥發火：我又唔係政治人物</strong></p>
<p>記者又問陳百祥，是否有留意維園在過去在6月4日舉辦晚會，陳百祥就稱：「呢個世界每日都會變㗎嘛，邊個book 咗邊個做自己做嘅嘢，時間會唔同嘅。」記者追問，有否感到香港的社會氣氛已經不同，陳百祥只表示：「無咩慣唔慣嘅，你入去國家睇吓，有無呢啲晚會？都無㗎，一樣嘅，我哋一國兩制，慢慢慢慢融入國家㗎啦，以經濟行先㗎嘛！」</p>
<p>該名記者再問陳百祥，對本港現時政治氣氛的看法。陳百祥感到不滿並發火：「你一路喺度好似問我政治問題！我喺度賣酒做緊生意咋喎！我唔答呢啲！我又唔係政治人物，你應該問特首呀嘛！」</p>
<p><a data-flickr-embed="true" href="https://www.flickr.com/gp/inmediahk/n6C5v2iyhn" title="無標題"><img src="https://live.staticflickr.com/65535/52946828694_861579b562_b.jpg" width="1024" alt="無標題" /></a></p>
</div></div></div>
