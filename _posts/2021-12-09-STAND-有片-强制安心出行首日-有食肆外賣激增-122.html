---
layout: post
title: "【有片】强制安心出行首日　有食肆外賣激增 122%"
date: 2021-12-09 12:08:50.845000000 Z
link: https://www.thestandnews.com/society/%E5%BC%BA%E5%88%B6%E5%AE%89%E5%BF%83%E5%87%BA%E8%A1%8C%E9%A6%96%E6%97%A5%E9%A3%9F%E8%82%86%E5%A4%96%E8%B3%A3%E6%BF%80%E5%A2%9E-122-%E6%8B%92%E5%AE%89%E5%BF%83%E5%AE%A2%E4%BA%BA%E6%88%91%E5%94%94%E6%83%B3%E8%B2%B7%E5%80%8B%E6%84%8F%E7%B2%89%E5%8F%88%E4%BF%BE%E4%BA%BA%E7%9F%A5
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/aa_gaI0g2U.jpg"><figcaption><span>同一間冰室，12月7日的午飯時間，約有 36張外賣單(左); 今日外賣單增至80張(右)。</span></figcaption></figure><blockquote>
<p>政府早前宣佈今日（9日）開始，市民進入美容院、所有類別食肆及主題公園等場所，必須先使用「安心出行」應用程式。《立場》在 12 月 7 日及今日的午市時間，在荔枝角商場內的友利冰室統計堂食、外賣單數，發現新措施生效的首日，外賣單大增 122 %，而堂食單則微跌一張。冰室老闆估計賣數量大增，源於一部分堂食客人轉以外賣形式光顧，因食客有感沒有選擇權，「講真唔記得帶鎖匙都周時有，唔記得帶電話都唔係咩一回事。」有食客寧願買外賣回辦公室用膳，並稱「多咗一種限制嘅感覺，我唔想買個意粉又俾人知」，亦有食客因工作場所地方有限而被逼堂食，形容用安心出行猶如「雙膝齊跪」。</p>
</blockquote>

<p><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2Fstandnewshk%2Fvideos%2F932939537366362%2F&amp;show_text=false&amp;width=560&amp;t=0" style="border:none;overflow:hidden" width="560"></iframe></p>

<div>&nbsp;</div>

<div><figure><img src="https://images.weserv.nl/?url=assets.thestandnews.com/media/photos/aa_gaI0g2U.jpg"><figcaption><span>同一間冰室，12月7日的午飯時間，約有 36張外賣單(左); 今日外賣單增至80張(右)。</span></figcaption></figure></div>

<p>今日（9日）中午 12 時許，冰室入座率僅得一半，門口則有 10 多人排隊購買外賣，亦有顧客呼籲同行友人「攞返去食啦」。友利冰室老闆爆炸頭指，以 12 時半為計，堂食較實施前「明顯地減少」，表示一般堂食入座率達八成，但現時僅得一半，並指在未到 12 時，已有 10 多張外賣單。</p>

<p><strong>外賣數量多激增 122 %​​​​​​</strong></p>

<p>《立場》在政策實施前，即 12 月 7 日曾到同一冰室做統計。同樣是平日中午的 12 時至下午 2 時，措施實施前（7號），外賣數量僅 36 個。惟強制安心出行後，外賣數量達 80 個，與實施前相比多超過 1.2 倍，由於部分餐須使用超過一個膠盒，外賣膠盒的使用量遠比 80 個多。</p>

<p>堂食方面情況相約，實施前有 193 個餐，實施後則有 192 個餐。不過老闆表示，周四、五的堂食一般較周一、二的多，形容兩日堂食相約情況並不常見，估計外賣數量大增，源於一部分堂食客人轉以外賣形式光顧。</p>

<p><img height="1300" src="https://assets.thestandnews.com/media/2021/12/09/264954395_4825564594195789_5025802078076226933_n.jpg" width="1294"></p>

<p><strong>增加外賣盒數量一倍　推自煮火鍋湯包</strong></p>

<p>老闆指，在實施前已增加外賣盒的儲備，數量較平日多一倍，達到 1,000 個，外賣盒的尺寸較大，「有啲扒類之前都係預堂食，可能依家都選擇有外賣」，亦積極推出可外賣的火鍋湯包，「上個月中開始研究出火鍋湯包，俾啲人可以帶返屋企自己煮」。</p>

<div><figure><img src="https://images.weserv.nl/?url=assets.thestandnews.com/media/photos/fffff.jpg"><figcaption><span>今日（9日）中午 12 時許，冰室入座率僅得一半，門口則有 10 多人排隊購買外賣，亦有顧客呼籲同行友人「攞返去食啦」。</span></figcaption></figure></div>

<p><strong>外賣避用安心出行　客人：唔想買個意粉又俾人知</strong></p>

<p>買外賣回辦公室食用膳的陳先生表示，視使用安心出行為「可免則免」，坐喺個位度食好過出嚟又要嘟佢，又要畀人Check」，晚飯則留家食，「就係唔想嘟…….多咗一種限制嘅感覺，我唔想買個意粉又俾人知，又唔知佢啲訊息、data 會去邊，就無謂搏喇。」</p>

<p><strong>質疑政府居心可測　用安心出行猶如「雙膝齊跪」</strong></p>

<p>亦有人表示因工作等原因而「被逼」堂食。帶同就讀小學的兒子堂食的劉太指，原本一直堅持「填紙仔」，惟現時懷孕，需要出入必須使用「安心出行」的醫院，因此預備另一部電話，以使用安心出行，「堅持咗好耐下，帶筆出街……. 唔知佢之後會唔會 check 你去咗邊，但你要我裝都冇計。」她形容政府「居心叵測」，在疫情穩定時反而收緊防疫政策，「之前咁誇張嘅時候你唔強制叫人裝，其實而家個案唔多，依家先來做會唔會有少少多餘？」</p>

<div><figure><img src="https://images.weserv.nl/?url=assets.thestandnews.com/media/photos/ddd_ByEk5La.jpg"><figcaption><span>《立場》在 12 月 7 日及今日的午市時間，在荔枝角商場內的友利冰室統計堂食、外賣單數，發現新措施生效的首日，外賣單大增 122 %。</span></figcaption></figure></div>

<p>一名不願具名的女士表示，因工作地點座位有限，只能「被逼」使用安心出行，「唔想，絕對唔想，一來唔想就範，雖然好多人話唔會資料外洩，但依家政府講嘅嘢可以信幾多成？」她形容使用安心出行是「雙膝齊跪」，「填紙仔已經係跪咗一半，依家係雙膝齊跪咁樣，冇辦法…….. 唔通我真係日日攞住個外賣喺公園坐咩？」</p>

<p><strong>批評無選擇　「唔記得帶鎖匙都周時有」</strong></p>

<p>友利冰室老闆「爆炸頭」批評，政府也沒有給予市民選擇，「講真唔記得帶鎖匙都周時有，唔記得帶電話都唔係咩一回事…….就算唔填紙仔，可以嘟八達通，可以俾人有個選擇，唔係一定要電話係咪？」</p>

<p>他質疑在多日未有社區感染的情況下，強制「安心出行」僅為一小撮人的利益而做，「為左某啲地方嘅通關，要達到某啲地方嘅要求，就添加新嘅規例落去，你話今日就都安心出行，遲啲就健康碼、可能打針先入得來食飯。」</p>

<div><figure><img src="https://images.weserv.nl/?url=assets.thestandnews.com/media/photos/eeee.jpg"></figure></div>

<p><strong>稱提高追蹤效率　須使用「安心出行」</strong></p>

<p>食衞局上月 23 日宣佈收緊各類食肆的防疫規定，由 12&nbsp;&nbsp;月 9 日起，使用「安心出行」流動應用程式的規定將擴展至所有受法例 599F 章規管的處所，包括 A、B 類食肆、戲院、美容院及主題公園，屆時除 65 歲或以上長者等人士外，其餘進入這類處所的顧客均須先使用「安心出行」，不可以填寫個人資料代替。局方稱，措施是為提高確診個案的追蹤效率和準確度，應對傳染力更強更快的變異病毒株。</p>
