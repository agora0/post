---
layout: post
title: 把口好緊要
date: 2021-11-05 13:41:57.548000000 Z
link: https://www.thestandnews.com/personal/%E6%8A%8A%E5%8F%A3%E5%A5%BD%E7%B7%8A%E8%A6%81
categories: stand
tags: blog
author: 葉朗程
---

<figure><img src="https://images.weserv.nl/?url=assets.thestandnews.com/media/photos/12345351346529-8.png"><figcaption><span>資料圖片，來源：Freepik</span></figcaption></figure><p>家人對我一向沒有什麼期望，所以萬幸地，很少受過來自家人的壓力。</p>

<p>唯獨是一樣東西：把口。</p>

<p>說話要小心，要得體，要修飾，誠意要夠重，語氣要能收能放。</p>

<p>「把口好緊要」這概念，自從有記憶的時候已經開始被灌輸。</p>

<p>還記得我問過媽，明明係「我有一個口」，咁點解當用嚟講嘢嗰陣，「口」唔係用「個」而係用「把」？</p>

<p>雖然媽的解釋未必正確，但至少說服了我：一把梳、一把刀、一把傘、點解都係用「把」？工具來的，自然用「把」。</p>

<p>完全明白了：「個口」用來食，「把口」用來搵食。也不知道這個家訓是不是詛咒，工作了這麼多年，真真正要靠把口搵食，就算手停，口都唔可以停。</p>

<p>無論在職場這種搵食，還是男人滿足自己需要那種搵食，「把口」的永恆作用就是 demonstrate value，即是展現價值，哪怕是你的自身、你的產品、你的 idea，其價值，總要靠把口來彰顯。</p>

<p>簡單一件真人真事。</p>

<p>他從遠處看見她，在圓方商場，Prada 對出的位置。那時候沒有疫情，他清楚看得見那張臉上的挺秀五官，還沒走近已經心跳加速。</p>

<p>雖然他對自己的談吐非常有自信，但目標太強，始終有點膽怯，但他只用了零點二秒去克服。</p>

<p>其實，把口叻，不但講嘢會叻，連帶還會修習出禮儀、膽量、機靈，就好像現今二十位一級方程式車手一樣，揸車叻，就自然衍生另一種能人所不能的元素&nbsp;— 唔怕死。</p>

<p>對自己把口有自信，當然不怕死，因為不費吹灰之力，已經可以說服人、吸引人、挑逗人、傷害人。最高速的賽車和最鋒利的嘴巴一樣，是殺傷力最強的武器；說話高手那把口，用之何處或何人，真的要想清想楚，因為操控在你手裏的好比生殺大權。</p>

<p>她走了入 Prada，他吸一口氣後，也走了進去。</p>

<p>他見她在銀包那個 section 徘徊，於是自然地走了過去。萬事最最最難就是開始，but he was ready。</p>

<p>「唔好意思，」他站在她對面說，「有少少 awkward。」</p>

<p>跟一個陌生人展開對話，千祈唔好失驚無神企喺佢後面拍佢，咁樣唔單只會嚇親人，還是沒有自信的表現。堂堂正正，站在前面就是了。</p>

<p>「你可唔可以幫我睇吓，呢兩個銀包，邊個靚啲？我朋友生日，但我真係唔識揀。」</p>

<p>她笑一笑，看一看他，再看一看他手上的兩個銀包，沉吟了一會，「可唔可以兩個都唔揀？」</p>

<p>他也笑一笑，看一看她，再看一看自己手上的兩個銀包，「兩個都唔得？」</p>

<p>「揀嘢畀女仔，」她的聲線壓得很低，因為免得附近的銷售員聽到便尷尬了，「唔好嚟呢間。」</p>

<p>因為她壓低聲線說，所以他很自然地靠埋一點。</p>

<p>「咁你又喺度？」他的聲線也壓得很低。</p>

<p>「因為我買嘢畀我 daddy。」</p>

<p>兩人都忍不住笑起來。</p>

<p>「其實我係買畀個妹。」</p>

<p>之後她帶他到另一家店選購，沿途兩人當然談得開心，結果都買到要買的東西。但去到最後，還是有最大的挑戰要征服。</p>

<p>什麼比 opening 更難？</p>

<p>肯定是 closing 了。</p>

<p>係，就在這個時候，很多人都會在想，那句「can I have your number」應該怎樣說出口。</p>

<p>嗱嗱嗱，所謂「把口」的藝術，重點就在這裏。</p>

<p>你直接問人，can I have your number，人哋就算想畀你，都唔知點答你。其實人哋講句「sure」、「好呀」「你畀你電話我我而家打畀你」，乜都好，點答都係有點尷尬。</p>

<p>但反而，如果你向對方請教一樣嘢，人哋畀個 solution 你，咁人哋就好容易落台喇。</p>

<p>「希望你個妹鍾意啦，」她帶點依依不捨的說。</p>

<p>「我之後可以點樣話番畀你聽佢鍾唔鍾意？」Now you see，他在請教她了。</p>

<p>順理成章地，她盡量壓抑著自己的興奮說，「我畀我電話你？」Now you see，她在給一個 solution 了。</p>

<p>你稱「把口」這個範疇為「聯誼」又好、「應酬」又好、「公關」又好，你都不能否定「把口」是人與人之間很重要的一環。</p>

<p>想像一下，當一個人唔識再用自己「把口」嗰陣，世界會變成點？</p>

<p>我真是後知後覺到不得了，不是看了最近 <a href="https://youtu.be/kg-5iAWWlu8" target="_blank">100 毛的《星期三港案》</a>也不知道，原來教育局正式廢除中文科的「口試」了。</p>

<p>本來已經沒有正式的一科教授學生待人接物的技巧，如今竟然連唯一鍛鍊這技巧的理由都沒有了。</p>

<p>被 100 毛訪問的中文科老師說得很有道理：「我唔係叫大家交戲，但說話畢竟就係一種，喺唔同場合點樣講唔同嘢嘅訓練，呢個係一種語言調動嘅能力。就住人哋嘅回應，去表達自己嘅睇法，就住題目去組織、表達、發言，然後用例子、回應、補充、反駁，呢樣其實係好高深嘅嘢。」</p>

<p>今後，我們的下一代還有機會去鍛鍊這把口嗎？</p>

<p>Going back to the story，她的電話很快就震動了一下，是他發過來的短訊。</p>

<p>「講啲嘢你聽，唔好嬲。」他。</p>

<p>「你想話，其實你冇妹妹？」她。</p>

<p>「下？你點知㗎？」</p>

<p>「頭先一講你個妹，你就九唔搭八。」</p>

<p>「咁你唔踢爆我？」他。</p>

<p>「甘願受騙。」她。</p>

<p>世界上很多火花和色彩，都是由一把口開始。</p>

<p>&nbsp;</p>

<p>（標題為編輯所擬）</p>

<p>原刊於<a href="https://www.facebook.com/marcusyiphk/posts/4681593711898893" target="_blank">作者 Facebook</a></p>
