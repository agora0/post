---
layout: post
title: "#3 港媽湊仔：記三則哥哥令人會心微笑的小事。"
date: 2022-02-09 09:29:23.000000000 +00:00
link: https://matters.news/@beagoodmapa/3-%25E6%25B8%25AF%25E5%25AA%25BD%25E6%25B9%258A%25E4%25BB%2594-%25E8%25A8%2598%25E4%25B8%2589%25E5%2589%2587%25E5%2593%25A5%25E5%2593%25A5%25E4%25BB%25A4%25E4%25BA%25BA%25E6%259C%2583%25E5%25BF%2583%25E5%25BE%25AE%25E7%25AC%2591%25E7%259A%2584%25E5%25B0%258F%25E4%25BA%258B-bafyreiafwxo2u7267sre5rc42eb6ezzjgpvibx3xbxumrxcd6fnvs4j22q
categories: matters
tags: blog
author: 80後港媽Annamama
---

<p># 第一則，2022年1月22日，廣東話版</p><p>今朝陪細佬睇醫生之前 ，一家人圍埋食早餐，點知老公又講啲一句撻著我發火炳佢既野，我已兩晚幾乎無訓，對佢零容忍，忍唔住係餐台前話左老公幾句。</p><p>然後，隔左一陣 就黎食完個早餐。</p><p>哥哥問我：「媽媽，你愛唔愛我呀？ 」</p><p>我：「哥哥我愛你呀，我梗係愛你啦。」</p><p>哥哥：「因為一家人呀嘛係咪呀？ 」</p><p>我：「係呀」</p><p>哥哥： 「媽媽，我地愛一家人架嘛係咪呀？ 」</p><p>我：「係呀，一家人相親相愛。」（完全忘了剛剛罵完老公)</p><p>哥哥：「爸爸都係一家人呀，係咪呀？ 媽媽你都愛爸爸係咪？ 」</p><p>仲要加多句：「你同爸爸結婚果陣好開心架嘛，係咪呀？果陣你好開心架。」</p><p>我，頓時覺得入左哥哥圈套，哈哈，化怒為笑。</p><p>結論：小孩的童真總提醒你，1. 好好管好自己脾氣，2.家人要怎樣相處 3,結婚的意義與初心。</p><hr><p><br></p><p>第二則，接哥哥放學，2022年1月7日</p><p>今日去接哥哥放學，老師跟我說，放學時老師獎勵每個小朋友一個貼紙，他問老師可不可以多給他一個，因為他想給細佬。</p><p>而事實上，哥哥一見到我就好開心同問我知唔知點解佢有兩個貼紙。「因為我問老師可唔可以送多個貼紙俾我細佬，老師話可以囉。」</p><p>一返到屋企，就即刻送左俾細佬</p><p>～媽媽真覺得好窩心呀！ 哥哥打從心里愛細佬。</p><hr><p><br></p><p>第三則，哥哥上網課，2022年2月9日。(廣東話版)</p><p>假期最後一天，我當上書僮伴上學，早上ZOOM 課。</p><p>哥哥先生，上堂又托頭又伏低，話自己識。我同佢講老師最憎人托頭，佢話老師無講。</p><p>老師叫佢剪紙，人地教佢一條一條剪，佢三條放埋一齊剪 我問佢點解咁做，佢話：「咁咪快啲囉，我好快剪好晒啦。」</p><p>老師叫佢一粒一粒紙查白膠漿貼上紙到。佢就查晒白膠漿係紙到，然後灑啲紙碎上去，然後又講：「哪，幾靚，幾快做完。」</p><p>媽媽我反白眼反到上天花版。</p><p>內心OS: 這小子又好像對，但這樣小就這樣，我該怎辦？</p>
