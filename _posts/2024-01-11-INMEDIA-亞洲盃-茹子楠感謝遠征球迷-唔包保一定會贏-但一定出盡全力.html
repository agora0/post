---
layout: post
title: "【亞洲盃】茹子楠感謝遠征球迷：唔包保一定會贏，但一定出盡全力"
date: 2024-01-11 11:49:29.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E4%BA%9E%E6%B4%B2%E7%9B%83%E3%80%91%E8%8C%B9%E5%AD%90%E6%A5%A0%E6%84%9F%E8%AC%9D%E9%81%A0%E5%BE%81%E7%90%83%E8%BF%B7%EF%BC%9A%E5%94%94%E5%8C%85%E4%BF%9D%E4%B8%80%E5%AE%9A%E6%9C%83%E8%B4%8F%EF%BC%8C%E4%BD%86%E4%B8%80%E5%AE%9A%E5%87%BA%E7%9B%A1%E5%85%A8%E5%8A%9B
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240111yz.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港足備戰亞洲盃決賽周進入最後階段，昨晚友賽兩球不敵沙特阿拉伯，一眾球員今日休息一天恢復體力。香港球迷陸續向卡塔爾出發，陪伴港隊出戰今次賽事。茹子楠向《獨媒》表示感謝球迷遠征：「唔單止我哋球員die for Hong Kong，佢哋都die for Hong Kong。專登由香港過嚟，我哋非常感激佢哋，佢哋嘅團結令到我哋更加有火咁去踢波。我唔包保一定會贏，但包保一定會出盡全力，踢好戰術、踢好每一場波，去奮鬥每一球波。」</p>
<p>據初步統計，今次有200名香港球迷到卡塔爾「撐到底」。「魚子」除了感謝一班遠征球迷，亦感激所有在香港看電視、撐港隊的球迷：「你哋嘅支持我哋收到，我哋會努力，會加油。」</p>
<p><strong>傷兵況大幅改善  指與沙特友賽令港隊戰術更純熟</strong></p>
<p>談到今場友賽，茹子楠表示，對港隊傷兵況有大幅改善感到高興：「距離正賽仲有4日，我哋最需要嘅就係球員狀態，同埋傷勢好轉，對球隊好重要。」在前年世界盃分組賽，沙特阿拉伯擊敗後來奪得冠軍的阿根廷，「魚子」就表示與沙特友賽，有助港隊戰術更純熟：「佢哋都係好出色嘅對手，迫我哋啲節奏、決定同傳控都會更加快啲。」</p>
<p>沙特阿拉伯現時世界排名56，屬於亞洲一線勁旅，茹子楠就稱比賽頭20分鐘，已感到對手十分強勁，而且與伊朗不相伯仲：「佢哋嘅build up 能力，佢哋球員同球員之間嘅chemistry 同埋默契度非常之強。令我諗起上年對伊朗嘅比賽，佢哋（沙特）嘅速率同伊朗差唔多。」</p>
<p>「魚子」最後表示，主教練安達臣給了全體球員不少信心，身心均已適應卡塔爾的環境，尤其是時差：「而呢度啲場地嘅草比較薄或者短，但個波嘅去速係非常之快，我哋其實都適應咗。」</p>
<p><strong>《獨媒》亞洲盃採訪開支由逾130名熱心讀者贊助，<a href="https://www.facebook.com/footballmatter?locale=zh_HK">波事春秋</a> 冠名贊助 ⚽️🇭🇰，以及 <a href="https://www.facebook.com/hkfootstop?locale=zh_HK">Footstop 買波飛</a> 贊助</strong></p>
</div></div></div>
