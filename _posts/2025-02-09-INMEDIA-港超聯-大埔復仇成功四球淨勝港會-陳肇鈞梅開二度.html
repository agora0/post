---
layout: post
title: "【港超聯】大埔復仇成功四球淨勝港會 陳肇鈞梅開二度"
date: 2025-02-09 13:31:38.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E5%A4%A7%E5%9F%94%E5%BE%A9%E4%BB%87%E6%88%90%E5%8A%9F%E5%9B%9B%E7%90%83%E6%B7%A8%E5%8B%9D%E6%B8%AF%E6%9C%83-%E9%99%B3%E8%82%87%E9%88%9E%E6%A2%85%E9%96%8B%E4%BA%8C%E5%BA%A6
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202502029bhvbjn_0.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港超聯周日尾場，大埔周日作客4：0大勝港會，報卻次循環落敗之仇。陳肇鈞今場包辦了兩個入球，他在賽後表示，早前對港會失分上了寶貴一課，「希望餘下每一場波都發揮得最好」：「講真而家唔需要諗隔離幾比幾，每一場波都做好自己，打到盡。」</p>
<p><a data-flickr-embed="true" href="https://www.flickr.com/gp/inmediahk/2tgG98W3K7" title="DSC_2576"><img src="https://live.staticflickr.com/65535/54315312027_04ff6a32eb_b.jpg" width="1024" alt="DSC_2576" /></a></p>
<p>在聯賽首循環，大埔主場2：1擊敗港會，次回合作客港會場則以0：2敗北。港會今場由隊長費查把守最後一關，後防有積施利、羅素壓陣。大埔續盡用6外援名額，尼高拉斯出任左閘，峇夏比在中場掃蕩，新外援奇雲巴迪先任後備。</p>
<p><a data-flickr-embed="true" href="https://www.flickr.com/gp/inmediahk/r59eovC4jH" title="DSC_5016"><img src="https://live.staticflickr.com/65535/54316201496_8e2f154be4_b.jpg" width="1024" alt="DSC_5016" /></a></p>
<p><strong>盧卡斯、陳肇鈞上半場「玩晒」</strong></p>
<p>上半場開賽初段，費查因面向陽光，已要戴上帽子。6分鐘，陳肇鈞撥橫，盧卡斯起腳斜出。21分鐘，華維迪傳斜線，盧卡斯勁射，皮球被費查沒收。29分鐘，陳肇鈞另一次斜傳，盧卡斯近門起腳，費查勉強撲出底線。</p>
<p><a data-flickr-embed="true" href="https://www.flickr.com/gp/inmediahk/aTJ7QsjG6k" title="DSC_4410"><img src="https://live.staticflickr.com/65535/54316620910_7baf423c1d_b.jpg" width="1024" alt="DSC_4410" /></a></p>
<p><a data-flickr-embed="true" href="https://www.flickr.com/gp/inmediahk/u7hXQy7i43" title="DSC_4761"><img src="https://live.staticflickr.com/65535/54316439213_a61bf2a880_b.jpg" width="1024" alt="DSC_4761" /></a></p>
<p>33分鐘，今次輪到盧卡斯左路傳地波，陳肇鈞撞射入網，「綠戰士」領先1：0。李嘉豪右路傳中，陳肇鈞跳頂入網，個人梅開二度兼為大埔贏到2：0，大埔半場領先兩球。</p>
<p><a data-flickr-embed="true" href="https://www.flickr.com/gp/inmediahk/0bb742dB57" title="DSC_5036"><img src="https://live.staticflickr.com/65535/54315313242_302dd1ba54_b.jpg" width="1024" alt="DSC_5036" /></a></p>
<p><a data-flickr-embed="true" href="https://www.flickr.com/gp/inmediahk/2r402Z63Jd" title="DSC_5060"><img src="https://live.staticflickr.com/65535/54316201386_a2792fb9aa_b.jpg" width="1024" alt="DSC_5060" /></a></p>
<p><strong>伊高沙托尼入世界波  帕特華維迪表現活躍</strong></p>
<p>下半場換邊，大埔繼續強攻，陳肇鈞兩度埋門都越位在先， 帕特華維迪表現活躍。54分鐘，大埔換入鄭子森，收起尼高拉斯。68分鐘，伊高沙托尼左路盤球入禁區，右腳勁射遠柱，這球世界波為大埔擴大比分至3：0。70分鐘，華維迪右路底線前處理罰球，峇夏比同樣斜傳，加比爾門前加一腳，大埔贏到4：0。</p>
<p><a data-flickr-embed="true" href="https://www.flickr.com/gp/inmediahk/E2K0a1Ua7u" title="DSC_5115"><img src="https://live.staticflickr.com/65535/54315313082_ff70d2efc9_b.jpg" width="1024" alt="DSC_5115" /></a></p>
<p><a data-flickr-embed="true" href="https://www.flickr.com/gp/inmediahk/mA60Mo9mCm" title="DSC_5020"><img src="https://live.staticflickr.com/65535/54316430854_945bd7ee13_b.jpg" width="1024" alt="DSC_5020" /></a></p>
<p>戰至73分鐘，大埔手執四球領先優勢下，教入奇雲巴迪、林樂賢，收起主力盧卡斯及陳肇鈞。77分鐘，奇雲巴迪妙傳，帕特華維迪轉身右腳抽射，費查托出底線。</p>
<p><a data-flickr-embed="true" href="https://www.flickr.com/gp/inmediahk/cV90b54j8e" title="DSC_5119"><img src="https://live.staticflickr.com/65535/54316438733_d136c2727d_b.jpg" width="1024" alt="DSC_5119" /></a></p>
<p><strong>加比爾食詐糊  徐榮成座上客</strong></p>
<p>在緊接的攻勢中，帕特華維迪右路開罰球，加比爾頭球攻門，費查在皮球過白界線前打出，經視像助理裁判覆核後，亦確認為詐糊。大埔最後4：0贏港會，續排在港超聯榜首。</p>
<p><a data-flickr-embed="true" href="https://www.flickr.com/gp/inmediahk/mH1gh6saKJ" title="DSC_4843"><img src="https://live.staticflickr.com/65535/54316201751_36a45ee4be_b.jpg" width="1024" alt="DSC_4843" /></a></p>
<p>今場入場人數為649人，陳肇鈞成為今場最佳球員。藝人徐榮在早上跑畢渣打香港馬拉松亦有入場睇波，其兒子徐朗今場為大埔的後備。</p>
<p><a data-flickr-embed="true" href="https://www.flickr.com/gp/inmediahk/Sw12kbkA2D" title="DSC_4397"><img src="https://live.staticflickr.com/65535/54316620960_a54c5a0d71_b.jpg" width="1024" alt="DSC_4397" /></a></p>
<p><strong>李志堅：上次吃過苦頭，今次知道點應付</strong></p>
<p>在比賽結束後，大埔主教練李志堅表示，球員今場集中，「上次吃過苦頭，今次知道點應付」，並且改變陣式作新嘗試。談到尼高拉斯、鄭子森今場出任左閘，李志堅指前者狀態仍然飄忽，希望二人能盡快入局：「坦白講，呢個就係你而家見到嘅大埔。無辦法，你都要出個華人等佢盡快成長。」</p>
<p><a data-flickr-embed="true" href="https://www.flickr.com/gp/inmediahk/k5510S071w" title="DSC_5144"><img src="https://live.staticflickr.com/65535/54316201096_58fbce1868_b.jpg" width="1024" alt="DSC_5144" /></a></p>
<p>被問到受傷的馬卡雷拿、韋法頓何時能復出，李志堅就稱未知，重申每支港超聯球隊正選只有6名外援：「講嚟講去外援都係出6個，你點樣多都係6個，唔係睇成，我買100隻鬼都係出6個人。」他表示，大埔沒有能力羅致具質素的華人球員，只能從外援入手補充個別位置：「而且亦都僧多粥少，唔係好多。」</p>
<p><a data-flickr-embed="true" href="https://www.flickr.com/gp/inmediahk/Z8h9LPk349" title="DSC_5132"><img src="https://live.staticflickr.com/65535/54316201191_697f4132cb_b.jpg" width="1024" alt="DSC_5132" /></a></p>
<p><strong>被問今季入球數字減少 陳肇鈞稱沒壓力</strong></p>
<p>陳肇鈞指球隊今場作出針對性部署，早前亦簽入新球員，強調贏波沒有報仇的感覺：「我哋去到季尾，每一場都硬仗。今日雖然4球，但唔代表啲咩。」</p>
<p>至於今季入球數字減少，陳肇鈞稱個人沒有壓力，認為球隊攻守順暢最重要：「最緊要係teamwork，唔會話爭邊個入波。入波當然越多越好，但係咪我哋場場入3球，俾人入5球呢？要講整體發揮。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
