---
layout: post
title: "【立法會爭位．選民的抉擇】投票選民：含淚投票　有民主派支持者不感興趣　建制選民：投票暢順"
date: 2021-12-19 05:26:03.518000000 Z
link: https://www.thestandnews.com/politics/%E9%81%B8%E6%B0%91%E7%9A%84%E6%8A%89%E6%93%87%E6%8A%95%E7%A5%A8%E9%81%B8%E6%B0%91%E5%90%AB%E6%B7%9A%E6%8A%95%E7%A5%A8%E5%A5%BD%E5%B0%8D%E5%94%94%E4%BD%8F%E6%89%8B%E8%B6%B3-%E6%9C%89%E6%B0%91%E4%B8%BB%E6%B4%BE%E6%94%AF%E6%8C%81%E8%80%85%E5%B0%8D%E9%81%B8%E6%83%85%E4%B8%8D%E6%84%9F%E8%88%88%E8%B6%A3
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/m_osymelX_fzVThlN.png"><figcaption><span>年近 70 歲的阮小姐，育有一仔一女，已退休好幾年。她走出票站時，雙眼通紅的走向記者，說自己是含淚投票予港島東自稱非建制的參選人。</span></figcaption></figure><p>今日（19 日）是「完善選舉制度」後首場立法會選舉.。年近 70 歲的阮小姐，育有一仔一女，已退休好幾年。她走出票站時，雙眼通紅的走向記者，說自己是含淚投票予港島東潘焯鴻，「我好掙扎、諗咗成晚、頭先行嚟嘅時候都仲諗緊，我覺得好對唔住手足。」亦有過往支持民主派選民表示對選情不感興趣。</p>

<p>阮小姐掙扎，一方面是明白家人及朋友希望以低投票率控訴政府，因此不支持她投票，甚至跟她吵架。但她留意到潘焯鴻提出重新審視各類政治案件，認為涉及反修例案的人或許可以透過潘在立會爭取，而獲得特赦或減刑，「好想信佢一次，因為真係好心痛坐緊（在獄中）嘅年輕人，我都好對唔住佢哋」。</p>

<p>阮小姐又指，如今香港的國安法「好似一片天砸喺頭上」，令人動彈不得。她不希望連議會內也只得建制派的聲音，希望潘焯鴻若成功進入議會，「咁多一把聲都好啦。」港島東參選人包括梁熙、廖添誠、吳秋北及潘焯鴻。</p>

<p><strong>建制選民：投票暢順&nbsp; &nbsp;一向支持葉劉</strong></p>

<p>在港島西選區，64歲的鄭太是家庭主婦。她表示自己過往都每次都會投票，這次投票的感覺「比較快、唔係太多人，都暢順。」鄭太一向支持新民黨及葉劉淑儀團隊，坦言其實自己並不太認識港島東的候選人廖添誠，只是因為他屬於新民黨，出於支持葉劉淑儀，才投票給他。</p>

<p>鄭太欣賞葉劉淑儀比其他建制派，「佢唔同其他，唔會（政府）話咩就話，比較鍾意佢理念，有自己見解、有自己聲音。」港島西參選人有陳學鋒、方龍飛。</p>

<div><figure><img src="https://images.weserv.nl/?url=assets.thestandnews.com/media/photos/268283124_10159533953941422_5295788138126272909_n.jpg"><figcaption><span>葉劉淑儀。</span></figcaption></figure></div>

<p>在新界西南，現任荃灣區議員劉卓裕是候選人中，唯一自稱「民主派」代表，不過有 2019 年區議會選舉票投他的市民均指出，即使劉成功入閘，他們今年對選情無興趣。</p>

<p><strong>曾婆婆：清一色，好睇啲嘛</strong></p>

<p>年逾 70 歲的曾婆婆是其中之一，她提到「當初是希望民主入到，民主先有得揀嘛，依家無得揀梗係唔制啦。」她質疑，現時議會已沒有話事權，「等建制做曬佢囉，還掂全部都係舉手機器」，即使今年劉卓裕成功入閘，但曾婆婆笑言「寧願佢（議會）清一色，好睇啲嘛！」</p>

<p>持相近想法的 25 歲方先生亦形容，今年投票「無咩意思」，「立法會對我嚟講都無大作用，就算投俾邊個，個政府都係咁。」</p>

<p>前年因劉卓裕屬「民主派」身分而投票，方生無奈表示，現時候選人的立場對他來說已不重要，「就算你係民主派又好，建制派又好，參加得呢個選舉你都係打份工，唔係為咗我哋啲市民。」</p>

<p><strong>新界西南選民：送隻豬入去都好過送隻老虎</strong></p>

<p>不過，仍有市民繼續投票予這位當區唯一的「民主派」候選人，24 歲吳小姐表示同區兩名候選人均屬建制派，「不過我都知佢（劉）攞過政協選委嘅票，送隻豬入去都好過送隻老虎。」她續稱，「送咗佢入送先啦，成個立法會無咩希望，送邊個入去，希望見到高票啲。」</p>

<div><figure><img src="https://images.weserv.nl/?url=assets.thestandnews.com/media/photos/267633032_10220561495884213_8855956945011501136_n.jpg"><figcaption><span>2021.12.19  吳小姐</span></figcaption></figure></div>

<p>她又憶述前年的選舉氣氛與今年截然不同，今日明顯淡冷落不少，指當時荃景圍體育館外大排長龍，需要輪候近一小時，「依家唔洗啦，我隨時入去都得。」她打算工作後今晚才投票，「講真唔投我又唔會好 big lost」。</p>

<p>同區候選人包括民建聯陳恒鑌、工聯會陳穎欣。</p>

<p><strong>沙田居民：唔會認為參選人屬於民主派</strong></p>

<p>沙田居民梁生同樣指對選舉不感興趣，「當無選擇嘅時候，呢場都係建制入面嘅 show。」對於今屆有自稱「民主派」的候選人爭位，他表示不會視他們為真正的民主派，「如果係個咁嘅所謂民主成分底下，我唔會認為佢哋屬於民主派。」</p>

<p>他今日戴上黑色口罩，身穿「香港加油」黑色上衣。他說今日特意與朋友到荃灣元荃古道遠足，提到車資免費，他未有感分外開心，笑言「我又唔係俾唔起」。</p>

<div><figure><img src="https://images.weserv.nl/?url=assets.thestandnews.com/media/photos/269444708_10220561501124344_5073407609486245243_n.jpg"><figcaption><span>沙田居民梁生</span></figcaption></figure></div>

<p>&nbsp;</p>
