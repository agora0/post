---
layout: post
title: 田北辰反對取消疫苗通 批盧寵茂「打倒昨日的我」
date: 2022-12-29 05:11:10.000000000 +00:00
link: https://www.inmediahk.net/node/%E6%94%BF%E7%B6%93/%E7%94%B0%E5%8C%97%E8%BE%B0%E5%8F%8D%E5%B0%8D%E5%8F%96%E6%B6%88%E7%96%AB%E8%8B%97%E9%80%9A-%E6%89%B9%E7%9B%A7%E5%AF%B5%E8%8C%82%E3%80%8C%E6%89%93%E5%80%92%E6%98%A8%E6%97%A5%E7%9A%84%E6%88%91%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/12291300-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>港府<a href="https://www.inmediahk.net/node/%E6%94%BF%E7%B6%93/%E7%96%AB%E8%8B%97%E9%80%9A%E7%B5%82%E5%8F%96%E6%B6%88-%E7%9B%A7%E5%AF%B5%E8%8C%82%EF%BC%9A%E6%95%88%E7%9B%8A%E4%B8%8D%E5%8F%8A%E6%88%90%E6%9C%AC-%E6%94%BF%E5%BA%9C%E9%98%B2%E7%96%AB%E3%80%8C%E6%94%BE%E5%AF%AC%E4%B8%8D%E6%94%BE%E6%A3%84%E3%80%8D">昨日宣佈取消多項防疫措施</a>，只保留口罩令。實政圓桌立法會議員田北辰在電台節目中表明反對取消疫苗通行證，認為現時疫情高企，憂慮下月與內地通關後加劇疫情，加重本地公立醫院負荷。他更點名批評醫務衞生局局長盧寵茂「打倒昨日的我」，指他無視現時長者住院及重症情況，「佢以後講嘢仲有冇人信佢？」</p>
<p><strong>田北辰：內地人應打齊針才可來港</strong></p>
<p>田北辰今早接受港台《千禧年代》訪問，他甫開始便自爆身在東京，形容政府今次的決定是與時並進，但唯一反對的是取消疫苗通行證。他解釋，現時60歲以上人士已接種三針的比率不足八成，住院人數超過5,000人，擔心下月與內地通關後爆疫，加重公營醫療壓力，「佢完全冇講，通關之後南下嘅同胞洗唔洗打齊針呀？如果佢哋又唔洗打齊針，又去食肆，咁到時點呀？」</p>
<p>他強調通關應一視同仁，內地人與與海外非本地居民看齊，必須先完成接種疫苗才能來港，「有乜理由外國返嚟要打齊針？因為佢哋入食肆除口罩，中咗招之後我哋公立醫院唔洗招呼佢啫，咁內地同胞嚟一樣㗎。有咩分別呀？隻菌又唔識認人。」</p>
<p><strong>斥盧寵茂「打倒昨日的我」</strong></p>
<p>他多次表明強烈反對通關取消疫苗通，並點名批評醫務衞生局局長盧寵茂：「因為佢打倒昨日的我嘛，之前盧寵茂口口聲聲話一定打齊針先可以除低口罩，如果唔係中招就要入院，宜家5,200人（入院）又唔見佢出聲？尋日講嘅嘢今日咁快冇咗，呢個政府有冇搞錯！佢以後講嘢仲有冇人信佢？」</p>
<p>行政長官李家超<a href="https://bit.ly/3PWSGDQ">昨日</a>在記者會稱目標1月15日前與內地通關，並有人數限制。田北辰估計初期每日只有約3萬個名額，但希望可以由1月8日開始，目標年三十晚前有30至40萬人可北上探親。他續稱，通關首日高鐵便須全面開通，例如必須可由西九直接前往廣州東站，以及增加直通巴士班次。</p>
</div></div></div>
