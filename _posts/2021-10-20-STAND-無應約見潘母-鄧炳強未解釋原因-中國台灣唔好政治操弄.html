---
layout: post
title: 無應約見潘母　鄧炳強未解釋原因　「中國台灣唔好政治操弄」
date: 2021-10-20 06:07:34.093000000 Z
link: https://www.thestandnews.com/politics/%E7%84%A1%E6%87%89%E7%B4%84%E8%A6%8B%E6%BD%98%E6%AF%8D-%E9%84%A7%E7%82%B3%E5%BC%B7%E6%9C%AA%E8%A7%A3%E9%87%8B%E5%8E%9F%E5%9B%A0-%E4%B8%AD%E5%9C%8B%E5%8F%B0%E7%81%A3%E5%94%94%E5%A5%BD%E6%94%BF%E6%B2%BB%E6%93%8D%E5%BC%84
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/246928100_10166350783235019_6144088935263062167_n.jpg"><figcaption><span>2021.10.20   鄧炳強</span></figcaption></figure><p>台灣殺人案疑犯陳同佳案發超過 3 年依然未赴台自首，案中死者潘曉穎的母親日前邀請保安局長鄧炳強等，與她在今日（20日）會面，惟無人應約。鄧炳強下午會見傳媒時，兩度被問爲何未有赴約，他都未有解釋原因。鄧重複呼籲台方「摒棄政治操弄」，指警方在陳同佳到台後「會提供一切協助去解決」，又指問題在於台灣不允許陳同佳回台受審，「都好希望潘媽媽同我哋、同全香港市民，一齊希望中國台灣當局，攞勇氣同埋人性，容許陳同佳為佢自己做嘅事負上責任。」</p>

<p><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2Fstandnewshk%2Fvideos%2F2917943821869245%2F&amp;show_text=false&amp;width=560&amp;t=0" style="border:none;overflow:hidden" width="560"></iframe></p>

<p>鄧炳強下午在立法會稱，對潘媽媽「非常同情」，但據他了解，陳同佳很希望赴台，問題在於台灣基於「政治操弄」，不允許陳同佳回台受審，「所有證據都喺台灣搵到，只要佢容許陳同佳返去，就可以解決成件事情」。他表示，希望台灣當局「摒棄政治操弄」，「攞返人性、公義，容許陳同佳返去就自己行為負上責任......我都好希望潘媽媽同我哋、同全香港市民，一齊希望中國台灣當局，攞勇氣同埋人性，容許陳同佳為佢自己做嘅事負上責任。」</p>

<blockquote>
<p>問：局長，既然你話潘媽媽同你哋一齊，點解今早你同處長（蕭澤頤）無應潘太約？</p>

<p>答：我哋係要社會全體齊心，要向中國台灣叫佢唔好再政治操弄，我哋要清楚話俾中國台灣聽，你做乜嘢都改變唔到台灣就係中國一部份。你點解要政治操弄，唔俾一個好想為自己做出（承擔）違法責任嘅人去？當陳同佳去咗，我相信透過警務協作，一定可以同中國台灣當局提供一啲協助。</p>

<p>問：但點解唔應約，個原因點解一直都唔講？</p>

<p>答：其實依件事件，係當陳同佳去咗台灣之後，我哋警方就會提供一切協助去解決事件。</p>
</blockquote>

<p><strong>2 次未有解釋爲何未有應約</strong></p>

<p>被問及爲今早未有應約與潘媽媽會面，鄧炳強回應，「我哋要社會全體齊心，要向中國台灣叫佢哋唔好政治操弄，我哋要清楚話俾中國台灣聽，你做乜嘢都改變唔到台灣就係中國一部份，你做咩都改變唔到。點解要政治操弄，唔俾一個好想為自己做出（承擔）違法責任嘅人去？」又指若陳同佳到台灣後，「我哋警方就會提供一切協助去解決」</p>

<p><strong>稱根據機制決定是否提供人身保護</strong></p>

<p>潘媽媽上周提及，因自己多次就事件公開發言，擔心被陳同佳殺害，要求警方保護。就警方會否提供人身保護，鄧炳強今日（20日）則稱，若個人如果認為人身受到威脅，可以隨時與警方聯絡，「會根據機制、所面對的風險，決定是否提供、或者提供咩程度嘅人身保護。」</p>

<div><figure><img src="https://images.weserv.nl/?url=assets.thestandnews.com/media/photos/245603536_10165477251465265_7231393121979885126_n.jpg"><figcaption><span>2021.10.20  潘曉穎母親</span></figcaption></figure></div>

<p><strong>潘媽媽質疑鄧炳強讓陳「通街走」&nbsp;</strong></p>

<p>潘媽媽今早（20日）質問保安局局長鄧炳強，就鄧早前受訪指陳同佳在港服刑完畢已成自由人，潘媽媽指，陳同佳在港只就洗黑錢罪服刑，但未就殺人罪受罰，卻可做回普通人，如常生活。她指，陳同佳隨時可再殺人，但當局卻讓陳「通街走」，不重視港人性命，危害社會安寧，「香港已經成功成為逃犯天堂」，並要求警務處處長蕭澤頤解釋，早前讓陳同佳入住安全屋的安排，是基於哪些機制，去保護殺人犯（另見<a href="https://www.thestandnews.com/politics/%E7%9B%B4%E6%92%AD%E9%82%80%E9%99%B3%E5%90%8C%E4%BD%B3%E9%84%A7%E7%82%B3%E5%BC%B7%E7%AD%89%E5%85%AC%E9%96%8B%E6%9C%83%E9%9D%A2-%E7%84%A1%E4%BA%BA%E7%8F%BE%E8%BA%AB-%E6%BD%98%E6%AF%8D%E7%84%A1%E4%B8%80%E5%80%8B%E5%A4%A0%E8%86%BD%E5%87%BA%E4%BE%86%E9%9D%A2%E5%B0%8D%E6%88%91">報道</a>）。</p>
