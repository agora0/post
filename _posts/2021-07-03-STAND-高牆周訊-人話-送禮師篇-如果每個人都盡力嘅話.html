---
layout: post
title: "【高牆周訊｜人話：送禮師篇】如果每個人都盡力嘅話"
date: 2021-07-03 01:11:29.837000000 Z
link: https://www.thestandnews.com/society/%E4%BA%BA%E8%A9%B1%E9%80%81%E7%A6%AE%E5%B8%AB%E7%AF%87-%E5%A6%82%E6%9E%9C%E6%AF%8F%E5%80%8B%E4%BA%BA%E9%83%BD%E7%9B%A1%E5%8A%9B%E5%98%85%E8%A9%B1
categories: stand
tags: blog
author: 石牆花 Wall-fare
---

<figure><img src="https://images.weserv.nl/?url=assets.thestandnews.com/media/1_KZqplAw.png"><figcaption><span>資料圖片，來源：Priscilla Du Preez @ Unsplash</span></figcaption></figure><p>【文：3639】</p>

<p>好榮幸獲邀寫〈高牆周訊〉分享同路人的心聲，其實第一時間我係諗起自己係「唔知咩師」，亦是一名 slasher（斜棟人，多重身份的統稱）。</p>

<ul>
	<li>曾經自製過一啲文宣投稿，但自己嘅美術感非常有限（咳咳）</li>
	<li>曾經去過旁聽，但因著之後發生咗一啲事情就唔太方便再去</li>
	<li>曾經上過堂學寫信，雖然有保持寫信，但能夠保持來往嘅筆友唔多（其中一個筆友出冊了，也是好事）</li>
</ul>

<p>最後輾轉間去到石牆花成為義工，更成為「送禮師」。其實「送禮師」一詞實在言重了，因為暫時我都只送過母親節及父親節嘅禮物。兩次嘅探訪都係與媽媽見面，一位媽媽係有講有笑嘅，一位媽媽係坐低頭幾句提及兒女、就忍唔住流下眼淚了，但共通點都係，傾到最後，佢地都會話：唔諗啦，諗嚟又擔心。雖然可能下兩句又講起子女嘅事了，可能又會自責教壞了孩子，那是我只能聆聽的，甚至我都忍唔住陪佢地一起紅了眼睛。</p>

<p>那是生命中難以承受的重，畢竟分隔牆內外，無論對牆內兒女還是牆外父母親都有著一種情感上嘅折磨，我一次半次嘅關心豈能與佢地子女親身陪伴相比。</p>

<p>然而，我深信「唯有做得幾多就得幾多」，「如果每個人都盡力嘅話」，或者我地呢班同路人能夠砥礪前行，直到重光之日。</p>

<p>&nbsp;</p>

<p><a href="https://www.facebook.com/wallfarelimited/posts/409403164081967" target="_blank">石牆花 Facebook</a></p>
