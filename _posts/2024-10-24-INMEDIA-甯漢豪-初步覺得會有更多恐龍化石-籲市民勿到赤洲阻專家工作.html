---
layout: post
title: 甯漢豪：初步覺得會有更多恐龍化石  籲市民勿到赤洲阻專家工作
date: 2024-10-24 04:33:49.000000000 +00:00
link: https://www.inmediahk.net/node/%E4%BF%9D%E8%82%B2/%E7%94%AF%E6%BC%A2%E8%B1%AA%EF%BC%9A%E5%88%9D%E6%AD%A5%E8%A6%BA%E5%BE%97%E6%9C%83%E6%9C%89%E6%9B%B4%E5%A4%9A%E6%81%90%E9%BE%8D%E5%8C%96%E7%9F%B3-%E7%B1%B2%E5%B8%82%E6%B0%91%E5%8B%BF%E5%88%B0%E8%B5%A4%E6%B4%B2%E9%98%BB%E5%B0%88%E5%AE%B6%E5%B7%A5%E4%BD%9C
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202410244.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">【獨媒報導】</font>發展局昨日公布在本港東北水域的赤洲發掘到恐龍化石，估計屬白堊紀時期，即距離今約1.45億年前至6,600萬年前，為香港歷來首次發現恐龍化石，文物探知館明日起將會展出。發展局局長甯漢豪表示，目前未知化石屬於哪種恐龍，當局會繼續在赤洲尋找：「初步已經覺得係會有更多㗎啦，但係有幾多就要上到去再睇。」她呼籲，市民切勿到赤洲阻礙專家進行研究工作。</p>
<p>古蹟辦在今年3月接獲漁護署通知，指赤洲的沉積岩或含有疑似脊椎動物化石。當局遂邀請中國科學院古脊椎動物與古人類研究所專家來港，相關人員6至8月在赤洲實地考察、採集及分析樣本。經專家初步鑑定後，確定樣本為大型年長恐龍骨骼化石。</p>
<p><a data-flickr-embed="true" href="https://www.flickr.com/gp/inmediahk/cu2k93J3n7" title="FE3C9159281D4EEDA2310F817DC94341_O"><img src="https://live.staticflickr.com/65535/54088604382_ca538f0f4c_z.jpg" alt="FE3C9159281D4EEDA2310F817DC94341_O" /></a></p>
<p><strong>漁護署人員恆常工作時發現  讚「同事有呢一個底」</strong></p>
<p>點解漁護署人員會發現恐龍化石？甯漢豪今早在商台節目《在晴朗的一天出發》表示，漁護署數年前在赤洲進行恆常採集標本工作，發現相關化石：「漁護署同事有呢一個底，佢覺得、佢懷疑係有一啲動物脊椎嘅化石嚟，但係咩動物，佢嗰陣時都唔知道嘅。」</p>
<p><a data-flickr-embed="true" href="https://www.flickr.com/gp/inmediahk/8rz194Gi52" title="C416B1F422724366A8C269C47510FE37_O"><img src="https://live.staticflickr.com/65535/54089478566_a7d8770aba_z.jpg" alt="C416B1F422724366A8C269C47510FE37_O" /></a></p>
<p>此外，甯漢豪解釋，考古、建築文物保育均由發展局轄下的古蹟辦負責，而當局在2020年與內地簽署框架協議，獲介紹中國科學院古脊椎動物與古人類研究所。</p>
<p>甯漢豪又表示，漁護署會繼續在赤洲尋找化石，甯漢豪指當局亦會與大灣區其他城市進行配對：「都再要繼續喺赤洲，應該仲有啲化石嘅，佢哋再搵多啲啦。同埋亦都同大灣區其他城市，其實都有出土過呢啲恐龍化石，或者蛋嘅化石，佢哋再配對埋，希望第日成個景象釐清咗。」</p>
<p><a data-flickr-embed="true" href="https://www.flickr.com/gp/inmediahk/V1yaA8jsqB" title="0359C2F1D857413A986A34AA129046C2_O"><img src="https://live.staticflickr.com/65535/54089727013_9b847977ba_z.jpg" alt="0359C2F1D857413A986A34AA129046C2_O" /></a></p>
<p><strong>已圍封赤洲作研究 水警附近巡邏</strong></p>
<p>談到發現恐龍化石對本港的意義，甯漢豪稱從研究歷史角度來看，可以讓人對億年至千萬年前的香港有無限想像空間，「原來研究歷史可以係咁闊」。在短中期方面，甯漢豪稱「既然我哋搵到呢啲寶物啦」，當局將會舉行展覽，並構建華南地區的恐龍故事，讓市民及旅客了解更多。</p>
<p>另外，當局已公布圍封赤洲繼續進行研究工作，警方水警在附近巡邏，市民亦不可以登島。甯漢豪就呼籲：「好熱衷呢件事情嘅市民，唔好嘗試喺呢段時間去走近，因為都係會騷擾到專家。」她提到赤洲附近的風浪較大，而且亦沒有碼頭：「因為真係唔希望騷擾專家做嗰個工作。」</p>
<p><a data-flickr-embed="true" href="https://www.flickr.com/gp/inmediahk/19056pP8d0" title="464191392_558169043267604_3417721846715573703_n"><img src="https://live.staticflickr.com/65535/54089816149_81b5415733_z.jpg" alt="464191392_558169043267604_3417721846715573703_n" /></a></p>
</div></div></div>
