---
layout: post
title: 林鄭稱「疫苗通行證」與強迫打針有別：唔打就要接受後果
date: 2022-01-27 13:25:30.000000000 +00:00
link: https://www.inmediahk.net/node/%E6%94%BF%E7%B6%93/%E6%9E%97%E9%84%AD%E7%A8%B1%E3%80%8C%E7%96%AB%E8%8B%97%E9%80%9A%E8%A1%8C%E8%AD%89%E3%80%8D%E8%88%87%E5%BC%B7%E8%BF%AB%E6%89%93%E9%87%9D%E6%9C%89%E5%88%A5%EF%BC%9A%E5%94%94%E6%89%93%E5%B0%B1%E8%A6%81%E6%8E%A5%E5%8F%97%E5%BE%8C%E6%9E%9C
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/cannotgo.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>行政長官林鄭月娥今緊接<a href="https://www.inmediahk.net/node/%E6%94%BF%E7%B6%93/%E7%A0%B4%E8%A8%98%E9%8C%84%E5%96%AE%E6%97%A5%E5%A2%9E164%E5%AE%97%E7%A2%BA%E8%A8%BA-%E6%BA%90%E9%A0%AD%E4%B8%8D%E6%98%8E%E5%80%8B%E6%A1%88%E9%81%8D%E5%A4%9A%E5%8D%80">疫情記者會</a>，交代一系列<a href="https://www.inmediahk.net/node/%E6%94%BF%E7%B6%93/%E8%91%B5%E6%B6%8C%E9%82%A8%E4%B8%89%E5%B9%A2%E6%A8%93%E5%9C%8D%E5%B0%81%E9%80%BE%E4%B8%80%E5%91%A8-%E5%91%A8%E4%BA%94%E8%B5%B7%E5%A6%82%E6%9C%9F%E8%A7%A3%E5%B0%81">防疫措施</a>，包括於2月24日大幅度擴展「疫苗通行證」，即不打針不可進入指定處所。有記者質疑做法如強迫人打針，林鄭否認說法，強調選擇不打針就要接受後果：「我哋大幅度引進『疫苗通行證』唔等於強迫人打針，不過會令到唔打針嘅人係少咗啲選擇，係有好明顯嘅分別嘅。我記得有人都講過，如果人係要有一個選擇，你都要接受有個後果。The consequence follows the choice. 」</p>
<p>林鄭續稱：「你唔係因為醫療理由喎，你係選擇喺個咁嘅疫情之下，為咗公眾利益，你唔打針，咁你咪要接受一啲嘅後果囉，就係你有好多地方去唔到嘞。呢個同我哋強制用法例迫人打針仲係有個好大分別。咁我希望繼續用呢個方法鼓勵更加多人打針。」</p>
<p>林鄭表示，提升疫苗接種率是出路，並指要為「疫苗氣泡」正名作「疫苗通行證」，「因為氣泡會引起好多唔同理解」。政府亦將修訂第599F章《預防及控制疾病 (規定及指示)(業務及處所) 規例》，擴大表列處所範圍。林鄭未有交代詳情，只稱「總之室內能夠做，今次都係要做」，直指做法是要提升未接種疫苗人士的意欲。</p>
<p><strong>疫苗通行證可協助追蹤</strong></p>
<p>被問及「安心出行」會否推行實名制，林鄭指今日推出的更新版「安心出行」，已內含新功能配合「疫苗通行證」，包括市民的疫苗紀錄及顯示市民是否為可豁免接種疫苗的人士。她強調「疫苗通行證」與「安心出行」實名制沒有關係，但認為疫苗接種紀錄比「安心出行」有更多個人資料，「第日如果真係唔好彩喺一個處所裡面發生一個感染，要去做追蹤嘅時候，不但透過『安心出行』啦，因為有疫苗接種紀錄，咁嗰個處所可以提供返客人疫苗接種紀錄幫助追蹤工作」。</p>
<p><strong>被問連任意向 林稱：冇諗過其他嘢</strong></p>
<p>選管會<a href="https://www.inmediahk.net/node/%E6%94%BF%E7%B6%93/%E7%89%B9%E9%A6%96%E9%81%B8%E8%88%89%E6%8F%90%E5%90%8D%E6%9C%9F2%E6%9C%8820%E6%97%A5%E5%B1%95%E9%96%8B-%E9%81%B8%E8%88%89%E4%BA%8B%E5%8B%99%E8%99%95%E6%8B%92%E7%AD%94%E6%98%AF%E5%90%A6%E4%B8%AD%E5%A4%AE%E8%A6%81%E6%B1%82%E5%BB%B6%E9%81%B2">今日公佈特首選舉提名期</a>，被問及爭取連任的意向，林鄭稱：「我每一天都喺度抗疫，暫時冇諗過其他嘢，每一日都係需要抗疫。」</p>
<p>另外，有傳林鄭月娥將撤任曾出席<a href="https://www.inmediahk.net/node/%E6%94%BF%E7%B6%93/%E6%B4%AA%E7%82%BA%E6%B0%91%E8%AD%89%E8%BE%A6%E5%9B%9B%E5%80%8B%E5%8D%8A%E9%90%98%E3%80%8C%E6%B5%81%E6%B0%B4%E5%BC%8F%E3%80%8D%E7%94%9F%E6%97%A5%E6%9C%83-%E6%9C%AA%E5%90%A6%E8%AA%8D%E3%80%8C%E9%99%A4%E7%BD%A9%E6%94%AC%E5%A5%B3%E5%94%B1%E6%AD%8C%E3%80%8D">洪為民百人生日宴</a>的民政事務局局長<a href="https://www.inmediahk.net/node/%E6%94%BF%E7%B6%93/%E5%BE%90%E8%8B%B1%E5%81%89%E3%80%8C%E8%A2%AB%E6%8F%90%E6%97%A9%E6%94%B6%E7%88%90%E3%80%8D%E4%BC%91%E5%81%87%E8%87%B3%E6%96%B0%E5%B9%B4%E5%BE%8C-%E5%BE%85%E8%AA%BF%E6%9F%A5%E5%AE%8C%E6%88%90">徐英偉</a>，林鄭在記者會上表明，不會評論任何揣測性報導。記者之後現時追問調查進度，林鄭指將會爭取在農曆新年前一併交代，不可以個別交代，又指農曆新年的最後工作天為下星期一，仍以此為工作目標。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
