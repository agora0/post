---
layout: post
title: "【港超聯】傑志煞科戰輸波排第四  查理史葛不滿仍未獲洽談是否續約"
date: 2024-05-26 13:03:26.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E5%82%91%E5%BF%97%E7%85%9E%E7%A7%91%E6%88%B0%E8%BC%B8%E6%B3%A2%E6%8E%92%E7%AC%AC%E5%9B%9B-%E6%9F%A5%E7%90%86%E5%8F%B2%E8%91%9B%E4%B8%8D%E6%BB%BF%E4%BB%8D%E6%9C%AA%E7%8D%B2%E6%B4%BD%E8%AB%87%E6%98%AF%E5%90%A6%E7%BA%8C%E7%B4%84
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240526CS.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>去季三冠王傑志今季先後失落港超聯、足總盃及菁英盃冠軍，今日在港超聯煞科戰以2：3不敵理文，在聯賽榜僅排第四完季，平了2018/19年球季最差的成績。傑志多名球員在賽後向《獨媒》表示，來季去向未明。中場球員查理史葛不滿，傑志現階段仍未向其洽談是否續約：「希望呢件事將來可以改善。因為對球員，特別係外藉球員嚟講唔係好事。好似我咁，我需要擔心我嘅未來，考慮究竟需唔需要執嘢返英國。成件事係唔理想，你明明只係想專注喺足球度。但到頭嚟，你連下季點都要擔心埋，呢啲事唔會喺歐洲發生。」</p>
<p><a data-flickr-embed="true" href="https://www.flickr.com/gp/inmediahk/K1nfi11v84" title="DSC_0394"><img src="https://live.staticflickr.com/65535/53747274358_d22268ca78_b.jpg" width="1024" alt="DSC_0394" /></a></p>
<p><a data-flickr-embed="true" href="https://www.flickr.com/gp/inmediahk/5Xq651CUcK" title="DSC_0357"><img src="https://live.staticflickr.com/65535/53747408624_5dfe9ca879_b.jpg" width="1024" alt="DSC_0357" /></a><br /><em>傑志會長伍健在今場賽後未有到球場草地範圍接受記者訪問</em></p>
<p>在今季港超聯聯賽賽事，傑志20戰14勝3和3負排第四，在煞科戰再次向理文稱臣。球隊今季一直遭外界垢病球員年紀偏大，在經歷失敗的一季後，會長伍健早前已預告來季將有大變動，人腳將會年輕化。另外，效力理文的基華尼頓及冠忠南區的史提芬彭利拿，亦已事先張揚將會離開球隊。</p>
<p><a data-flickr-embed="true" href="https://www.flickr.com/gp/inmediahk/v88Y7uG23r" title="DSC_0098"><img src="https://live.staticflickr.com/65535/53746159222_596f816f5b_b.jpg" width="1024" alt="DSC_0098" /></a></p>
<p><strong>米基爾確認收到「其他球會」邀請  經紀喚目前未能透露</strong></p>
<p>在煞科戰完場後，一眾傑志球員向球迷致謝，《獨媒》向傑志多名球員了解來季動向。巴西外援、中場米基爾確認，已收到「其他球會」的邀請：「現階段我有一啲亞洲球會嘅選擇，但我唔可以透露更多，我嘅經紀目前話唔可以。」</p>
<p>不過，米基爾就透露，今次接獲斟介的國家與香港有截然不同的足球文化：「我覺得每個地方都係完全唔一樣，香港有多啲接觸同跑動，中國會控多啲球，泰國都有唔同嘅改變，同有好好嘅球員。」</p>
<p>被問到傑志如提供新合約的話，會否選擇留下，米基爾則指「會等下」：「我同會長傾過，佢話要等埋今日呢場再決定。我暫時未落好決定，今季好攰，我可能要唞下先落到決定。」</p>
<p><a data-flickr-embed="true" href="https://www.flickr.com/gp/inmediahk/7UeF8w71Z4" title="DSC_0059"><img src="https://live.staticflickr.com/65535/53746159392_b462b5108f_b.jpg" width="1024" alt="DSC_0059" /></a></p>
<p><strong>查理史葛冀續留港發展  視乎傑志提供新合約與否</strong></p>
<p>另一中場球員、曼聯青訓產品查理史葛，他已來港效力愉園及傑志共四個球季。對於網上有傳來季或返回英國，查理史葛就向《獨媒》表示，「呢刻無任何嘅打算」：「我嘅合約5月31號就會結束，但球會仲未同我傾。我亦都未收到新嘅合約。我希望唔係（效力傑志最後一場），但今日好可能係我最後一場比賽。」</p>
<p>查理史葛續稱，希望能成為「留下來的人」，繼續在香港發展足球事業：「我已經喺度踢咗四季，我好鍾意住喺香港，但我嘅未來唔係我可以控制，要視乎我收唔收到合約。所以我會睇下，傑志會唔會俾新合約我。如果佢唔俾（合約），我應該會離開（香港）。」</p>
<p>然而，查理史葛對《獨媒》指，現階段仍未獲悉傑志何時作出決定：「我希望呢件事喺將來可以改善，因為對球員，特別係外藉球員嚟講唔係好事。好似我咁，我需要擔心我嘅未來，考慮究竟需唔需要執嘢返英國。成件事係唔理想，你明明只係想專注喺足球度。但到頭嚟，你連下季點都要擔心埋，呢啲事唔會喺歐洲發生。」</p>
<p><a data-flickr-embed="true" href="https://www.flickr.com/gp/inmediahk/5RA4V0p5Zr" title="DSC_0400"><img src="https://live.staticflickr.com/65535/53747090076_d8273fa258_b.jpg" width="1024" alt="DSC_0400" /></a></p>
<p><strong>王振鵬盼獲新合約  艾里奧：有能力的情況下多留一季</strong></p>
<p>至於傑志老臣子、40歲守門員王振鵬，他亦表示希望繼續留低：「唔知上面想唔想我繼續留隊，但其實我係鍾意踢多幾年。」他向《獨媒》表示，盼望再次獲得傑志的一紙合約，但同時亦考慮在適當時候「退下來」：「同呢班球員踢耐咗之後，我個心態⋯⋯都覺得⋯⋯我呢個年紀係唔係太大，係咪真係要多踢幾年呢？」</p>
<p><a data-flickr-embed="true" href="https://www.flickr.com/gp/inmediahk/A890m6ZL12" title="DSC_0409"><img src="https://live.staticflickr.com/65535/53747090601_d5d3d67c51_b.jpg" width="1024" alt="DSC_0409" /></a></p>
<p>作為球隊今季隊長，38歲的後衛艾里奧則透露了一些端倪，表示將在下星期會就續約事宜作決定，「我想留低，但我唔知道事情嘅發展會點樣。」他向《獨媒》指，希望能夠在有能力的情況下，留在「藍鳥」多一季：「或者可能踢多一年、踢多一季，踢完之後我會再決定需唔需要停落嚟。」</p>
<p>記者：劉苑嫻、麥馬高<br />
攝影：周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
