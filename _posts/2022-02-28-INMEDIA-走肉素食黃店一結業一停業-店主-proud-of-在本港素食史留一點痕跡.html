---
layout: post
title: 走肉素食黃店一結業一停業 店主：Proud of 在本港素食史留一點痕跡
date: 2022-02-28 02:54:15.000000000 +00:00
link: https://www.inmediahk.net/node/%E7%94%9F%E6%B4%BB/%E8%B5%B0%E8%82%89%E7%B4%A0%E9%A3%9F%E9%BB%83%E5%BA%97%E4%B8%80%E7%B5%90%E6%A5%AD%E4%B8%80%E5%81%9C%E6%A5%AD-%E5%BA%97%E4%B8%BB%EF%BC%9Aproud-%E5%9C%A8%E6%9C%AC%E6%B8%AF%E7%B4%A0%E9%A3%9F%E5%8F%B2%E7%95%99%E4%B8%80%E9%BB%9E%E7%97%95%E8%B7%A1
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/202202283.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>從糖醋骨、口水雞，到釀豆腐、蔬菜卷，檯上的菜式琳瑯滿目。作為素食自助餐的龍頭，大角咀「走肉朋友」自2017年起打響名堂。不過小店已在「疫苗通行證」實施的同日（2月24日）結業，店主Esther笑言，「我哋好proud of自己喺呢個歷史（本港素食史）嘅一小部分，留到小小嘅痕跡」。同系荔枝角的走肉蔬食研究所，亦於3月1日起停業。</p>
<p>訪問在2月進行，「走肉朋友」店主Esther仍未打針，亦不曾迫逼員工打針。她考慮過不打針的種種後果——不入戲院、不行商場，「但問題係，我做餐廳㗎嘛，我唔可以唔入餐廳……（谷針）用到呢招，真係絕到咁樣」。小店見證素食文化的興起，也見證政治環境的惡化，Esther笑道「我哋好proud of自己喺呢個歷史嘅一小部分，留到小小嘅痕跡」。</p>
<p><a data-flickr-embed="true" href="https://www.flickr.com/gp/inmediahk/71P60V" title="店主Esther"><img src="https://live.staticflickr.com/65535/51907415198_5738c27e83_z.jpg" width="640" alt="店主Esther" /></a></p>
<p>Esther本來表示，將暫時維持荔枝角姊妹店「走肉蔬食研究所」的營運，但一想到第五波疫情下空蕩的街頭，她便連呼頭痛，「大佬，我唔係美心啊」。數日後，記者收到Esther的訊息，「走肉蔬食研究所」將在3月1日起停業至另行通知。</p>
<p><strong>從素食改變自己</strong></p>
<p>四年前，Esther認為素食文化漸受關注，加上自己喜愛小動物，不忍殺生，所以和拍檔合作，在2017年尾在大角咀開設「走肉朋友」。她們聘請了資深的中菜師傅，務求打破「素食＝羅漢齋」的刻板印象，在「走肉」後保留葷菜的原味，以少見的素食自助餐形式呈現。結果餐廳成功贏得一批食客，有街坊、周邊商廈的上班族、慕名而來的foodie，乃至愛吃肉的食客。</p>
<p>Esther指一指餐廳的一幅牆，上面寫有「A better ME, A better WORLD」，說道不只想做飲食，更希望為食客提供一個理念相近的品牌，「由你自己開始，其實好多嘢可以做㗎，食少啲肉、環保意識好啲、愛護動物，有啲弱勢社群可以care」。</p>
<p><a data-flickr-embed="true" href="https://www.flickr.com/gp/inmediahk/2v992P" title="Untitled"><img src="https://live.staticflickr.com/65535/51906353377_d9ede3c710_z.jpg" width="640" alt="Untitled" /></a></p>
<p>在開店前，Esther並非素食者，但自己也逐漸吃出better me，戒吃了豬、牛、羊，「（心態）平和啲，好多嘢覺得唔洗太執著，少咗肉嗰種躁，哈哈」。餐廳每個月更向區內獨居長者免費派發飯券，讓老人家享用素食自助餐。</p>
<p>在禁晚市堂食前，餐廳晚間定期推出新主題，有過港式大排檔的魚香茄子煲、古早風味的鹵水拼盤，也有過滬式經典的東坡肉。菜式多變，靈感從何而來？Esther 笑言媽媽是廚神，故一想起媽媽曾煮過的經典菜，便吩咐大廚在走肉之後，以相近的醬汁、配料及煮法炮製，一一還原菜式神髓。</p>
<p><a data-flickr-embed="true" href="https://www.flickr.com/gp/inmediahk/o13PRo" title="Untitled"><img src="https://live.staticflickr.com/65535/51907953790_fd24893888_z.jpg" width="640" alt="Untitled" /></a></p>
<p><strong>在社運認識自己</strong></p>
<p>素食影響了Esther的生活，但她坦言更大的影響是2019年的社會運動，「2019年之前，個個都係打工嘅打工、揾錢嘅揾錢，一班朋友出嚟食下飯、傾下偈，無乜conflict，到19年你就發覺，大鑊啦，點解我可以冇咗70幾%的朋友」。</p>
<p>認識多年的中學同學，曾經不時到走肉朋友聚餐，卻頓成陌路人，但Esther也更加認識自己的原則與底線。她指一指餐廳上另一幅牆，自2019年便寫上「#We Connect」，並形容餐廳「同運動一齊成長」，一直敢於發聲，哪怕老一輩的熟客走了不少。</p>
<p><a data-flickr-embed="true" href="https://www.flickr.com/gp/inmediahk/e5w5xw" title="Untitled"><img src="https://live.staticflickr.com/65535/51907325836_7b3ac6c63d_z.jpg" width="640" alt="Untitled" /></a></p>
<p>身邊人曾奉勸她「唔好走得太前」，惟當時的她堅持表態，「最差係點啫，唔做囉」。她笑說自己曾非常睇重金錢，但卻發現了有比錢更重要的價值。在2020年6月30日當天，《港區國安法》通過，餐廳的外牆被貼滿了反黃絲的文宣，如誣衊「食物有毒」等，但Esther亦坦然以對。</p>
<p><strong>如何走下去的走肉店？</strong></p>
<p>走肉朋友的午市自助餐$68一位，開店四年從未加價，過去一直靠人流撐起。Esther憶述，2019年11月區選大勝後的生意最旺盛，卻如曇花一現。爆疫兩年以來，生意變得慘淡，停晚市時更是一落千丈，每日只有數千元收入，每月可以倒蝕6位數字。走肉朋友更一度暫停過招牌的自助餐，轉作做五餸飯「吊住條命」。</p>
<p>她嘆道，眼見過往打工時儲下的積蓄不斷消耗，快連員工的薪水也無力支付，只覺不見未來，「你唔知佢仲玩幾耐、仲有咩招數」。她深深吐了一口氣，「咁差喇生意，你仲揾咩嚟整我哋啊……已經死啦，你仲嚟……我哋不斷咁褪後褪後底線，佢不斷咁踩上前，但我哋無嘢做到」，形容令她身心俱疲，「做一間黃店嘅辛酸，外人唔會知」。</p>
<p>走肉朋友的臨別消息一出，大批食客到場支持，Esther苦笑說「我都好感恩，起碼呢四年都唔係白過。其實我哋都好唔捨得，但無辦法」。</p>
<p><a data-flickr-embed="true" href="https://www.flickr.com/gp/inmediahk/661401" title="Untitled"><img src="https://live.staticflickr.com/65535/51906353552_4461d250fe_z.jpg" width="640" alt="Untitled" /></a></p>
<p><a data-flickr-embed="true" href="https://www.flickr.com/gp/inmediahk/573Y4j" title="Esther本來表示，將暫時維持荔枝角姊妹店「走肉蔬食研究所」的營運，但數日後，記者收到她的訊息，「走肉蔬食研究所」將在3月1日起停業至另行通知。"><img src="https://live.staticflickr.com/65535/51906353372_d44a114873_z.jpg" width="640" alt="Esther本來表示，將暫時維持荔枝角姊妹店「走肉蔬食研究所」的營運，但數日後，記者收到她的訊息，「走肉蔬食研究所」將在3月1日起停業至另行通知。" /></a><br /><em>Esther本來表示，將暫時維持荔枝角姊妹店「走肉蔬食研究所」的營運，但數日後，記者收到她的訊息，「走肉蔬食研究所」將在3月1日起停業至另行通知。</em></p>
<p><a data-flickr-embed="true" href="https://www.flickr.com/gp/inmediahk/2z3442" title="「走肉蔬食研究所」將在3月1日起停業至另行通知。"><img src="https://live.staticflickr.com/65535/51906353452_7d1c2bbc07_z.jpg" width="640" alt="「走肉蔬食研究所」將在3月1日起停業至另行通知。" /></a></p>
<p><a data-flickr-embed="true" href="https://www.flickr.com/gp/inmediahk/93g55t" title="「走肉蔬食研究所」研發出不少創新素菜，包括肉餅煲仔飯"><img src="https://live.staticflickr.com/65535/51907954090_9a4fd36f2f_z.jpg" width="640" alt="「走肉蔬食研究所」研發出不少創新素菜，包括肉餅煲仔飯" /></a><br /><em>「走肉蔬食研究所」研發出不少創新素菜，包括肉餅煲仔飯</em></p>
</div></div></div>
