---
layout: post
title: 基本法，係唔包一家團圓㗎
date: 2021-04-13 07:02:49.000000000 +00:00
link: https://thestandnews.com/society/%E5%9F%BA%E6%9C%AC%E6%B3%95-%E4%BF%82%E5%94%94%E5%8C%85%E4%B8%80%E5%AE%B6%E5%9C%98%E5%9C%93%E3%97%8E/
categories: stand
tags: blog
author: 沉默是銀
---

<img width="600" src="https://images.weserv.nl/?url=cdn.thestandnews.com/media/photos/cache/777-14_Vengh_600x0.png" /><br /><br /><p>大家周末可以扶老攜幼去三代同堂飯聚，好珍惜哩段時光。</p>
<p>好快，大家就唔能夠再一家團圓。</p>
<p>不少上一輩身體都有各式長期問題，加上疫苗接種後出現的各種直接間接甚至無關的死亡個案，導致他們未必希望或者適合打疫苗。</p>
<p>又不少下一代年紀尚輕，根本不能接種疫苗。</p>
<p>如是者一家三口 + 四大長老七人已經肯定絕跡於符合「疫苗汽泡」的食店。</p>
<p>咁大家打算，去一些依然按現時安排，容許兩張四人座並排的餐廳享受家庭時光。</p>
<p>對不起。</p>
<p>可以預見，政府之後會雷厲風行去巡查所有「疫苗汽泡」以外的食店，看有否違反防疫守則。而我們知道，在嚴打底下，執法機關會不管三七二十一，不理這些店是因為空間或人手不足，還是政治理由「抗命」，總之必然矯枉過正。</p>
<p>疫苗汽泡食店去唔到。</p>
<p>其他食店被嚴打至無法營業。</p>
<p>從此，一家出外食飯，只適合以下家庭：</p>
<ol>
<li>已經鐵定絕子絕孫嘅；</li>
<li>家未破但人已亡嘅；</li>
<li>屋企有部份人已經被囚或者流亡嘅；</li>
<li>屋企有部份人已移民嘅；</li>
<li>已經離婚嘅家庭；</li>
<li>會因為「好嘢，我以後唔 L 使同你老豆老母食飯。」嘅和諧家庭。</li>
</ol>
<p>各位，請跟我唱一次：</p>
<p>#仍然在呼吸都應該要慶賀</p>
<p>Oh sorry。屋企人係唔可以同你慶祝你活著多好。</p>
<p>我們將失去一家團圓的權利。Oh sorry again — 哩樣嘢基本法唔包㗎。</p>
<p> </p>
<p><a href="https://www.facebook.com/SilenceIsSilverHK/posts/3836741219740990" target="_blank">作者 Facebook</a></p>
