---
layout: post
title: 發噏瘋
date: 2021-03-28 10:11:22.000000000 +00:00
link: https://matters.news/@nicowai715/%25E7%2599%25BC%25E5%2599%258F%25E7%2598%258B-bafyreidmeecwoepkz3bp4i5eg6yqe7dbhsakrwsspb4e72ihttt54qmafi
categories: matters
tags: blog
author: 力高
---

<p>對於住喺新界最北嘅人嚟講，以前從來唔知邊度係告士打道，<br class="smart">聽咗咁多年《下一站⋯天后》，都唔知邊Pair先係百德新街的愛侶<br class="smart">唔知皇室堡開咗GU，都唔知銅鑼灣IKEA開喺邊個位⋯<br class="smart">直至近年，連銅鑼灣DONKI都開埋，<br class="smart">每次搭親港島藍色線，都有種惘然若失<br class="smart">我諗起，遮打花園集氣嗰晚、油尖旺嗰場困獸鬥、修頓球場碗車仔麵、跑馬地碗牛丸米，同埋維園落嘅一場狗屎⋯</p><p>同時間，同身邊Close嘅人發生緊一場又一場嘅疏離、分離，甚至別離。</p><p>成日話未到最後一刻都唔會放棄<br class="smart">但原來「最後一刻」永遠都係突如其來，<br class="smart">冇時間畀你防備，會好受傷，<br class="smart">年幾以嚟，同一個地方，同一個人，驟眼睇未必變咗好多，但意義上，早已經唔再一樣。</p>
