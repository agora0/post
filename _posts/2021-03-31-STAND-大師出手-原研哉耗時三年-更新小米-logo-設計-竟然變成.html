---
layout: post
title: "【大師出手】原研哉耗時三年　更新小米 Logo 設計　竟然變成⋯"
date: 2021-03-31 14:58:48.000000000 +00:00
link: https://thestandnews.com/culture/%E5%A4%A7%E5%B8%AB%E5%87%BA%E6%89%8B-%E5%8E%9F%E7%A0%94%E5%93%89%E8%80%97%E6%99%82%E4%B8%89%E5%B9%B4-%E6%9B%B4%E6%96%B0%E5%B0%8F%E7%B1%B3-logo-%E8%A8%AD%E8%A8%88-%E7%AB%9F%E7%84%B6%E8%AE%8A%E6%88%90/
categories: stand
tags: blog
author: This is 呃
---

<img width="600" src="https://images.weserv.nl/?url=cdn.thestandnews.com/media/photos/cache/29-2820copy_fb8aA_600x0.png" /><br /><br /><p>中國企業小米昨日（30日）舉行春季新品發布會，公布新品牌 Logo，隨即成網民熱話。小米發佈會，會留意嘅港人應該少之又少，但今次有日本設計大師、無印良品藝術總監原研哉「加持」係唔同啲，媒體曝光率急增。</p>
<p>大師出手，以為小米新 Logo 肯定煥然一新？成品面世，仍然係橙底白字，字體一樣，唯一不同之處就係由方角變圓角。唔好以為方變圓三分鐘搞掂，小米話係原研哉歷時三年之作，更有傳這次設計費用高達200萬。<a href="https://www.bilibili.com/s/video/BV1Vy4y1t7qK" target="_blank">原研哉另拍片親自解說設計理念</a>，指新標誌採用「超橢圓」輪廓設計，再以「Alive」作概念，從科技與人類不斷接近的關係發想，並表示「比起外在形狀上的改變，我改變的是品牌內在的性質」。</p>
<p>但原研哉的說法貌似未能服眾，中國網民紛紛在小米官方微博留言調侃，稱小米這次「上當了」，也有人指小米董事長雷軍被騙錢了。更有網民貼出 Samsung 手機截圖，手機介面上的「小米商城」標誌也是圓角設計，該名網民嘲笑道：「設計師是不是用三星手機呀，截個圖就設計出來了」。</p>
<p>小米新標誌不只成大陸網民熱話，香港網民都有份吐糟，稱「任何一件事做到極致就係藝術，用三分鐘嘅時間佢可以做到三年，極致喇啩」、「三年？三分鐘咋」、「原研哉係咪想示範中國式原創」。</p>
<p>當人人係度笑原研哉個設計嘅時候，都有人突破盲腸，點出未必係設計師問題，係老細的品味使然，有網民指「我相信，一定係出左N稿之後，老闆話，呢個靚呀都係！version one! 就咁決定！從起點走到終點都係同一個點⋯⋯咁先走完一個圓⋯⋯嘛，夠曬圓」。<a href="http://www.facebook.com/jack.dai.18/posts/4351733021523364" target="_blank">也有人認為</a><a href="https://www.facebook.com/jack.dai.18/posts/4351733021523364" target="_blank">原研哉</a><a href="http://www.facebook.com/jack.dai.18/posts/4351733021523364" target="_blank">這次「很厲害」</a>，指「難就難在於『他把變動做到最小』」、「能說服客戶改動最小化，超難」。</p>
