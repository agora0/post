---
layout: post
title: 睇完屈穎妍鬧 Error，真係好想 ...
date: 2021-05-19 06:16:38.000000000 +00:00
link: https://thestandnews.com/personal/%E7%9D%87%E5%AE%8C%E5%B1%88%E7%A9%8E%E5%A6%8D%E9%AC%A7-error-%E7%9C%9F%E4%BF%82%E5%A5%BD%E6%83%B3/
categories: stand
tags: blog
author: 徐俊文
---

<img width="600" src="https://images.weserv.nl/?url=cdn.thestandnews.com/media/photos/cache/poki_PDKeO_600x0.png" /><br /><br /><p>睇完<a href="http://www.takungpao.com/news/232109/2021/0519/586809.html" target="_blank">屈穎妍鬧《Error 自肥企画》篇嘢</a>，<br/>
真係好想一個死亡行星 Ban 埋佢度。</p>
<p>寫篇評論話人之前，<br/>
睇多人地幾集先，<br/>
唔好以偏概全，<br/>
係評論人基本中嘅基本。</p>
<p>嗰篇喺《大公報》發表嘅「真人騷的禮崩樂壞」，<br/>
結尾如此總結：<br/>
「免費電視頻道之所以是免費，<br/>
就是希望你能為社會提供一點教化、<br/>
一點正能量、一點價值教育。<br/>
如果，免費電視頻道都充斥色情低俗節目，<br/>
香港的禮崩樂壞，已是欲救無從了。」</p>
<p>今個星期兩集《自肥》，<br/>
簡直係正能量爆標之作，<br/>
係睇到人標眼淚嘅最佳價值教育。</p>
<p>Mike 導團隊辛酸嘅背後花絮，<br/>
教化人點樣喺資源缺乏下，<br/>
以有限創造無限，<br/>
用堅持同努力去做到最好。</p>
<p>保錡特訓後演出再真情剖白嗰段，<br/>
我噚晚加今朝睇咗三次，<br/>
三次都睇到眼濕濕。<br/>
一個未盡完美嘅後生仔，<br/>
犯過錯後明顯有點驚弓之鳥，<br/>
連自肥 Item 都唔敢主動提出。<br/>
而天才熱血嘅製作組為佢精心安排，<br/>
學習三種新技藝，<br/>
讓觀眾見証佢用努力轟出陰霾，<br/>
睇到一個從錯誤中成長嘅年青藝人。<br/>
保錡獨白中，<br/>
喊住多謝創作團隊，<br/>
嗰份真誠同熱血嘅溫度，<br/>
老老實實，<br/>
真係用北極冰川雪藏住佢都應該融。<br/>
對比隔籬台嘅藝人出事，<br/>
分分鐘立即割蓆，<br/>
呢個唔得下個馬上補上。<br/>
反之 ViuTV 團隊，<br/>
卻團結一致去扶番自己隊友起身，<br/>
呢啲唔係價值教育？<br/>
唔通講阿 Sir 去邪骨冇犯法係呀？</p>
<p>仲有，<br/>
妳呢啲寫評論說三道四嘅，<br/>
係得個講字，<br/>
人地 Error 加無制限 OT 編集団嘅正能量教育，<br/>
係瞓身做俾人睇，<br/>
呢啲叫做身教，<br/>
係上一代開口埋口成日話好重要嘅，<br/>
依家新一代就完美示範一次。</p>
<p>整你個掣，<br/>
我好少咁激動，<br/>
平時落筆永遠就住就住。<br/>
但呢啲咁嘅人，<br/>
真係後生鍾意乜佢就屌乜，<br/>
又睇啲唔睇啲，<br/>
執住一兩幕脫毛彈 JJ 淫褻前猥瑣後鬧鬧鬧。</p>
<p>放心，<br/>
我之後寫文，<br/>
會變返平時斯文啲，<br/>
唔多話人淨係讚人嘅我。</p>
<p>Bear with me，<br/>
發洩一次咁多，<br/>
我個腦幻想緊，<br/>
將個死亡行星拉到彌敦道咁長，<br/>
一嘢車埋佢個烏鴉嘴度。<br/>
咁會唔會太暴力？<br/>
應該唔會，<br/>
一定冇石 Sir 曾建議嗰種「買水喉通打仔」咁暴力。<br/>
 </p>
<p>《立場新聞》相關報導：<a href="https://www.thestandnews.com/politics/%E8%BD%9F-error-%E8%87%AA%E8%82%A5%E4%BC%81%E7%94%BB-%E6%B7%AB%E8%A4%BB%E6%84%8F%E8%AD%98%E4%B8%8D%E8%89%AF-%E5%B1%88%E7%A9%8E%E5%A6%8D-%E9%9B%A3%E9%81%93%E9%80%9A%E8%A8%8A%E5%B1%80%E9%83%BD%E7%84%A1%E6%AC%8A%E9%81%8E%E5%95%8F/" target="_blank">〈轟《Error 自肥企画》淫褻意識不良　屈穎妍：難道通訊局都無權過問？〉</a><br/>
<a href="https://viu.tv/encore/error-selfish-project" target="_blank">ViuTV《Error 自肥企画》</a></p>
<p>（標題為編輯所擬）</p>
<p><a href="https://www.facebook.com/vincenttsuimarketing/posts/322661985888602" target="_blank">作者 Facebook</a></p>
<p><relatedarticlesblock data-count="1"></relatedarticlesblock></p>
