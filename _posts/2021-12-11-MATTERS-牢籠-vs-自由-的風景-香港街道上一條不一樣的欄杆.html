---
layout: post
title: "「牢籠 vs 自由」的風景 – 香港街道上一條不一樣的欄杆"
date: 2021-12-11 06:33:54.000000000 +00:00
link: https://matters.news/@justinyim/%25E7%2589%25A2%25E7%25B1%25A0-vs-%25E8%2587%25AA%25E7%2594%25B1-%25E7%259A%2584%25E9%25A2%25A8%25E6%2599%25AF-%25E9%25A6%2599%25E6%25B8%25AF%25E8%25A1%2597%25E9%2581%2593%25E4%25B8%258A%25E4%25B8%2580%25E6%25A2%259D%25E4%25B8%258D%25E4%25B8%2580%25E6%25A8%25A3%25E7%259A%2584%25E6%25AC%2584%25E6%259D%2586-bafyreidran7s4ck5fjc3uur7fmbfi6naulccmfdwxgy5p42jsdbnxvw3lm
categories: matters
tags: blog
author: 嚴卓衡 Justin Yim
---

<figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/194830d4-18e6-41ef-9250-bb858b238f55.webp" onerror="this.srcset='https://assets.matters.news/embed/194830d4-18e6-41ef-9250-bb858b238f55.jpeg'">

        <source media="(min-width: 768px)" srcset="https://assets.matters.news/processed/1080w/embed/194830d4-18e6-41ef-9250-bb858b238f55.jpeg" onerror="this.srcset='https://assets.matters.news/embed/194830d4-18e6-41ef-9250-bb858b238f55.jpeg'">

        <source type="image/webp" srcset="https://assets.matters.news/processed/540w/embed/194830d4-18e6-41ef-9250-bb858b238f55.webp">

        <img src="https://assets.matters.news/embed/194830d4-18e6-41ef-9250-bb858b238f55.jpeg" srcset="https://assets.matters.news/processed/540w/embed/194830d4-18e6-41ef-9250-bb858b238f55.jpeg" loading="lazy" referrerpolicy="no-referrer">
      </picture>
    <figcaption><span>元朗區議員陳敬倫作品</span></figcaption></figure><p>（原文在 2021 年 1 月發佈）</p><p>元朗區議員陳敬倫利用木板同街道欄杆，創作出耳目一新嘅橫額。當創意遇上街道上刻板嘅欄杆，碰撞出獨有嘅裝置藝術，引起社會迴響。前年烽煙過後，唔少街道欄杆都被拆除，引起民間對拆欄嘅呼聲，卻在運輸路政嘅冷處理之下無疾而終。</p><p>係嘅，欄杆的確樣衰同阻埞。除咗為街道添上壓迫感、阻隔行人用最直接嘅方法過馬路，<a href="https://bit.ly/39FEsTc" rel="noopener noreferrer" target="_blank">近年嘅研究亦發現，連綿不絕嘅欄杆助長司機開得快，對交通安全有害無利。</a>但係無可否認，咁多年來欄杆已經融入咗香港街道獨有嘅風景，亦有街坊各自各地道嘅用途。</p><p>街道上有過多欄杆嘅現象，不得不追溯到香港一直崇尚汽車嘅傾向。除咗因為擁有私家車代表經濟地位同私人空間，亦由於規劃上存在嚴重嘅居職分離，需要四通八達嘅汽車幹道，讓無論揸車、搭巴士定搭的士，都能夠好快直接由A到B。</p><p>所以，我哋比起其他城市 (例如倫敦)，有多好多天橋同公路。呢啲快速幹道往往緊接著街道，需要司機快捷並頻繁地減慢車速。一向傳統嘅運輸路政，思維就係「與其令車輛去到街道上就減慢車速，不如就起哂欄杆，將人車分隔推到極端，以做到路上零意外。」但以現今嘅街道設計思維來講，呢個係 Defeatist 嘅舉動：唔單止令行人受到嚴重車禍嘅機率增加，亦不利單車安全同使用。呢個就係我認為，點解咁多年來，街道規劃都一成不變嘅原因。</p><p>喺咁嘅城市形態裏面，要大規模拆欄，讓街道真正開放俾行人同單車使用者，需要運輸部門同政策全面嘅革新。對此喺可見嘅將來，我並非特別樂觀。既然拆唔到欄，或者反而可以利用佢哋，融入創意同藝術，令城市嘅風景更加多元。畢竟欄杆嘅存在，本身就帶有牢籠嘅意象。喺極權嘅年代，其實好使好用。</p>
