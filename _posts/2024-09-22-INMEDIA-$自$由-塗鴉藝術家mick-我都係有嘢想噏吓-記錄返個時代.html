---
layout: post
title: "「$自$由」塗鴉藝術家Mick：我都係有嘢想噏吓、記錄返個時代"
date: 2024-09-22 03:51:30.000000000 +00:00
link: https://www.inmediahk.net/node/%E6%96%87%E8%97%9D/%E3%80%8C%E8%87%AA%E7%94%B1%E3%80%8D%E5%A1%97%E9%B4%89%E8%97%9D%E8%A1%93%E5%AE%B6mick%EF%BC%9A%E6%88%91%E9%83%BD%E4%BF%82%E6%9C%89%E5%98%A2%E6%83%B3%E5%99%8F%E5%90%93%E3%80%81%E8%A8%98%E9%8C%84%E8%BF%94%E5%80%8B%E6%99%82%E4%BB%A3
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202409224.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">【獨媒報導】</font>去年香港各區的橫街小巷、行人隧道牆壁及電箱，出現「自由」與「$」合體的塗鴉，其創作者陳勁輝（Mick）被控20項刑事毀壞罪，最終判12個月感化令及罰款約2.65萬元。一年過去，Mick在獵人書店首次「寄賣」其 「$自$由」個人作品，「我都係有嘢想噏吓，畫吓畫啫，有一個表達可以記錄返個時代，我呢個年紀面對嘅嘢。」</p>
<p>Mick「寄賣」逾30件 「$自$由」作品於獵人書店，日期由9月21日至10月6日，包括以路牌、掛鐘、滑板及畫板等作畫。除了「自由」與「$」合體的塗鴉外，還有還拖、扮嘢、吹雞、存活、跪低、我要失憶了、反抗等字眼，不少畫板作品背景模仿中電電箱或香港街頭牆壁，作品亦分為「滑板是自由的」、「畫面唔靚」、「電」、「敏」、「路」等主題，每個作品均皆有標價予市民購買。</p>
<p>「寄賣」活動昨日開幕，逾30名市場特意到場支持，包括其妻子。Mick感謝太太及朋友多年支持，「未捨得死住，即管買隨便買，3個月未交租。」他指自己結婚12年，由2000年起做「乞米嘢」，感激對方照顧多年，又直言不懂得表達情感，常常與太太吵架而迷失方向。Mick稱，未來會繼續努力創作，「至少唔好咁兜踎」，妻子聞言後一度感觸落淚。</p>
<p><a data-flickr-embed="true" href="https://www.flickr.com/gp/inmediahk/0t9553JL0B" title="無標題"><img src="https://live.staticflickr.com/65535/54010545637_268cb6eb25_z.jpg" alt="無標題" /></a><br /><em>Mick</em></p>
<p>他感激各路朋友支持，「大家唔需要擔心我，我都係做返我自己應該要做嘅嘢」，「路係好難行嘅，但係要大家一步一步咁行，我暫時都未諗住走，我會繼續喺呢個地方盡我所能。」</p>
<p>「寄賣」作品中，其中一件寫有黃家駒歌詞，主要向偶像致敬及紀念英雄，背景則寫有香港及九龍，並笑稱「唔夠位寫新界同離島」。另一件作品「我要失憶了」，他指花足花四小時繪畫，「老人癡呆係一種好幸福嘅病，若然有仔女照顧嘅話」，又言「最爽啦乜嘢都唔記得」。</p>
<p><a data-flickr-embed="true" href="https://www.flickr.com/gp/inmediahk/p3sae9m877" title="無標題"><img src="https://live.staticflickr.com/65535/54010546987_04c3f582d2_z.jpg" alt="無標題" /></a></p>
<p>他亦分享創作「加油」配「皺眉頭公仔」的作品時，指經常被人鼓勵加油，笑稱「我都唔知俾咩反應」，故畫上當刻的表情反應，「喺呢個年代你叫我點樣加油，我又唔可以話廢話，但我又多謝唔落，個表情幾尷尬。」</p>
<p><a data-flickr-embed="true" href="https://www.flickr.com/gp/inmediahk/6e4i8f8B7H" title="無標題"><img src="https://live.staticflickr.com/65535/54011768784_296d9e10c2_z.jpg" alt="無標題" /></a></p>
<p>Mick向《獨媒》表示，最初創作「自由」與「$」合體的塗鴉，源自於生活體驗、社會變化及自身經濟問題，「麻甩佬嘅嘢，都係家庭、錢、事業、未來」。對於為何「寄賣」作品」，Mick指「作品喺條街上面好難保存㗎嘛」，「佢哋一定保存得好過我，我哋呢啲風餐露宿、三更窮五更富嘅人，其實都好少會富㗎啦，好多嘢（支持者）Keep到嘛。」</p>
<p><a data-flickr-embed="true" href="https://www.flickr.com/gp/inmediahk/3450i79ELu" title="無標題"><img src="https://live.staticflickr.com/65535/54011675343_60c8424564_z.jpg" alt="無標題" /></a></p>
<p>Mick作品大多寫有「自由」、「香港」、「反抗」等字詞，他稱「我都係有嘢想噏吓，畫吓畫啫，有一個表達可以記錄返個時代，我呢個年紀面對嘅嘢」，不認為觸及紅線。「我又唔係好理政治嘢，理佢都冇乜用啦」，他指創作「呢個係我唯一，係呢個時候嘅自我安慰嚟。」</p>
<p>他笑稱「我緊係咩都想賣晒，連底褲都賣」，部分收益將捐助撒瑪利亞防止自殺會及香港善導會。</p>
<p><a data-flickr-embed="true" href="https://www.flickr.com/gp/inmediahk/7o9sh26766" title="無標題"><img src="https://live.staticflickr.com/65535/54011449301_7c8ee780af_z.jpg" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/11Vd656qLJ" title="無標題"><img src="https://live.staticflickr.com/65535/54011771144_7f23f4c862_z.jpg" alt="無標題" /></a></p>
</div></div></div>
