---
layout: post
title: 吳敏兒如何由一個空姐變成推動勞工權益嘅領袖
date: 2021-03-09 04:02:20.000000000 +00:00
link: https://thestandnews.com/society/%E5%90%B3%E6%95%8F%E5%85%92%E5%A6%82%E4%BD%95%E7%94%B1%E4%B8%80%E5%80%8B%E7%A9%BA%E5%A7%90%E8%AE%8A%E6%88%90%E6%8E%A8%E5%8B%95%E5%8B%9E%E5%B7%A5%E6%AC%8A%E7%9B%8A%E5%98%85%E9%A0%98%E8%A2%96/
categories: stand
tags: blog
author: 轉載文章
---

<img width="600" src="https://images.weserv.nl/?url=cdn.thestandnews.com/media/photos/cache/03_Vy5YG_600x0.jpg" /><br /><br /><p>【文：Erica】</p>
<p>首先去做咗空姐先，然後間航空公司單方面減雙糧，對家拋下一句「有本事你咪告我囉！」，然後呀空姐又真係去告間公司，仲成立個工會，一齊告添！</p>
<p>咦，我空姐黎㗎喎！點 Run 一個工會呀？ 越洋拜師拜到去十萬八千里外嘅工會 office，由 online class 變到 face to face lesson，做埋 practice，返到香港帶領個工會做到好多個「香港工運史上嘅第一次」。</p>
<p>然後有年有個冇記性嘅女仔臨上機前竟然唔記得拎行李入閘，佢老豆就威啦，識變魔術變舊行李入禁區。人人咁變魔術仲得了嘅！</p>
<p>冇再做空姐，但變左空總嘅空姐，吹雞機場曬馬靜坐，上到法庭個官都判咗 「機場唔可以玩魔術變行李」。</p>
<p>呀空姐個名經過魔術師嘅加持，多咗好多唔關事嘅人識喇！</p>
<p>期間，呢位空姐覺得「工運不應天上有」（即係唔應該得航空業有工會呀），仲有涉獵其他行業添。</p>
<p>到咗呢個 Level 都夠光宗耀祖啦係咪？！比著好多人到呢度就收手，然後個「想當年」嘅光環應該夠食過世....</p>
<p>但係呀空姐冇。因為佢已經由 「空姐」 慢慢轉職做推動勞工運動嘅領袖....</p>
<p>早兩年香港掀起一陣怪風，一吹就吹左好多工運工會種子到香港每一個角落，街頭街尾都係踪影，工會旗嘅密度拍得住啲寬頻公司！玩到咁勁都未夠，為咗參加初選表誠意仲放棄埋個英藉！！</p>
<p>呀佢真係痴Q左線呀.jpg</p>
<p>然後有一日，有個自稱姓郭嘅上門拍門拉咗佢，又通宵審佢又唔比保釋....</p>
<p>Carol 吳敏兒小姐- 前英航香港機艙服務員工會主席，前香港空中服務員總工會主席，前職工盟主席，仲有- 我永遠嘅前輩！</p>
<p>點解要寫呢篇潮文？ 因為昨日係國際婦女節，同 Carol 嘅經歷有個好相似嘅故事框架！</p>
<p>百幾年前有班婦女係 3 月 8 日攪罷工，上街抗議惡劣嘅工作環境同埋低薪，期間仲有警察出黎打呢班女人同驅散抗議人群。呢次嘅抗議活動促成咗第一個工會組織的建立！然後每年都有類似嘅抗議活動。有啲國家直頭做埋紅日！</p>
<p>當各位係其他網購平台輸入 Promotion code 「38Woman 」歌頌婦女節嘅時候，請同樣記得呢個 code- 香港人婦女節嘅代表「CarolNg-HongKonger」</p>
<p>#呢篇潮文嘅故事我會等佢平安出黎約食飯繼續寫埋落去<br/>
#唔識字好難寫<br/>
#但潮文1999我識</p>
<p>（原文刊於<a href="https://www.facebook.com/ericaceae.hk/" target="_blank">作者 Facebook</a>，獲授權轉載，現題為編輯所擬）</p>
