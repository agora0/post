---
layout: post
title: "「試當真」現場騷採票價日降機制　開賣日票價 1 萬　售票系統一度大塞車"
date: 2021-08-09 03:51:29.400000000 Z
link: https://www.thestandnews.com/culture/%E8%A9%A6%E7%95%B6%E7%9C%9F%E7%8F%BE%E5%A0%B4%E9%A8%B7%E6%8E%A1%E7%A5%A8%E5%83%B9%E6%97%A5%E9%99%8D%E6%A9%9F%E5%88%B6-%E9%96%8B%E8%B3%A3%E6%97%A5%E7%A5%A8%E5%83%B9-1-%E8%90%AC-%E5%94%AE%E7%A5%A8%E7%B3%BB%E7%B5%B1%E4%B8%80%E5%BA%A6%E5%A4%A7%E5%A1%9E%E8%BB%8A
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/te-05_MHXTik4.png"></figure><p>YouTube 頻道「試當真」上周宣佈舉行現場表演，票價由 10,000 港幣起標，採取「全場劃一，每24小時下降」的策略，最低價可至 10 蚊。節目今日（8 月 9 日）開售，票務系統「快達票」一度「大塞車」。不少網民留言表示極難登入購票系統，笑稱「冇黃牛但好多花生牛」。</p>

<p>《試當真一週年現場版》（暫名）將於今年 10 月 26 日九龍灣國際展貿中心 Star Hall 舉行，一日兩場，「一Shot直落，絕不加場」。節目內容未有詳細交代，但包含戲劇、唱跳、棟篤笑元素。是次表演最特別之處在於票務安排，「票價全場劃一 ，每 24 小時下降」，由 10,000 港幣起標，最低價可至 10 蚊。</p>

<p>頻道創辦人游學修<a href="https://www.youtube.com/watch?v=dNxJUw1ItVA&amp;t=185s">拍片解釋</a>，有感於受歡迎的節目「黃牛黨」問題嚴重，決定推出「票價實驗」，「到底張飛值幾錢，交俾你哋話事」。他又指，必須從高於市價開賣，亦有跌至「地底」的價格，才算「完整實驗」，「如果今次觀眾唔係輸 F5，唔係輸排隊，而你又竟然願意俾貴啲黃牛黨嘅話，咁今次嘅實驗就係我哋同你哋一齊輸咗俾黃牛」。他提醒，如果全都觀眾都 10 蚊入手，團隊將會「血本無歸」，建議觀眾「覺得值得先好買」。</p>

<p>游學修近日在<a href="https://www.facebook.com/yhsneo/posts/351356933214505?__cft__[0]=AZV8oQT19ZvJUz2UbCHgHMvnTr8Gi57JnwAoPmhbmSQzjSnZvBYV7QaAwJlFhSIzS72sqFUpH-3xRLM6J17N75aPrlTzLbS1LONZvsXKSRw_8l51RFtYUnkBIIjkKUhZZyU&amp;__tn__=%2CO%2CP-R">另一帖文</a>回應質疑時又表示，贊助商的門票及內部認購的門票都只有樓上位，而樓下座位則只有極少量留作　VIP 門票，其餘全部公開發售。「但我想挺直胸膛，同個街講我要做實驗、反傳統…只係因為我由細到大都唔好睇 Show，諗唔明點解香港人咁鍾意搶飛，又諗唔明點解啲主辦要繼續定一，所以先有咁嘅諗法。」</p>

<p>節目今早 10 點於「快達票」平台開售，網頁一度極難登入。試當真也在 <a href="https://www.facebook.com/trialanderror924/posts/285155396709692">Facebook 發帖</a>「個網爆哂咩料」，又稱「食花生個啲，企開啲啦！真係買個啲，企中間啦！」不少網民留言稱「唔買都睇下」，又形容情況是「冇黃牛但好多花生牛」。</p>
