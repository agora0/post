---
layout: post
title: 自由選民黨 FW — 德國都有「本土派」？
date: 2021-09-10 09:11:03.161000000 Z
link: https://www.thestandnews.com/international/%E8%87%AA%E7%94%B1%E9%81%B8%E6%B0%91%E9%BB%A8-fw-%E5%BE%B7%E5%9C%8B%E9%83%BD%E6%9C%89%E6%9C%AC%E5%9C%9F%E6%B4%BE
categories: stand
tags: blog
author: 石賈墨
---

<figure><img src="https://images.weserv.nl/?url=assets.thestandnews.com/media/photos/667347824784312338.png"><figcaption><span>圖片來源：Freie Wähler Main-Kinzig Facebook</span></figcaption></figure><p>唔同傳媒嘅「政治氣壓計」Politbarometer 只會展示有影響力嘅政黨，如果無影響力的話，一律計入「其他」。</p>

<p><a href="https://www.facebook.com/ZDFheute/photos/a.275406990679/10159864542510680/" target="_blank">但係今次 ZDF 嘅 Politbarometer 竟然出現咗橙色嘅 FW</a>。</p>

<p style="text-align:center"><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="610" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FZDFheute%2Fphotos%2Fa.275406990679%2F10159864542510680%2F&amp;show_text=true&amp;width=500" style="border:none;overflow:hidden" width="500"></iframe></p>

<p>FW 真正嘅名稱係 Freie Wähler「自由選民黨」，成個走向好特別，依家竟然可以喺 Politbarometer 出現，證明佢地已經走出「小政黨」之列（其實 FW 已經入咗拜仁州政府好耐，原來黨主席 Aiwanger 仲係拜仁財政部長）。</p>

<p>FW 起家，本來係走「反政黨」路線，佢地原先根本唔係政黨，而係一群喺拜仁關注地區議題嘅人。之前都有講過，德國州政府同再落去嘅地區行政架構，都有一定嘅自由度（有啲似以前香港區議會，不過州政府權利更加大），所以有啲人唔滿意大黨霸權，就走咗出嚟，打正旗號要做地區政策，真正「本土」。</p>

<p>我記得以前做消防員嘅時候，有一個同袍甚至係 FW 候選人，我未睇過 FW 政綱，但係同佢傾計嘅時候，有少少感覺，之後對比返，發現我嘅估計係啱：無宗教背景但傳統（唔反移民但認為要嚴格審批外國人流入），尚經濟自由但又強調要大力支援民生議題。</p>

<p>雖然有人認為 FW 係中間靠右，但係能唔能夠咁講我自己都消化唔到。</p>

<p>FW 嘅出現同冒起，其實都好可以折射到德國政治入面嘅某啲矛盾，呢個有機會可以再講。</p>

<p>想認識多啲德國大選議題？咁記得要睇我搞嘅<a href="https://www.facebook.com/StegermattsNachhilfeService/posts/2618133145161634" target="_blank">【齊齊玩 Wahl-O-Mat】直播節目</a>，一齊傾下德國人關注嘅議題！</p>

<p>&nbsp;</p>

<p>原刊於<a href="https://www.facebook.com/Stegermatt/posts/1526791544347904" target="_blank">作者 Facebook</a></p>
