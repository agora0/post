---
layout: post
title: 玩還玩，真係唔好拎科興嚟玩
date: 2021-03-15 13:48:34.000000000 +00:00
link: https://thestandnews.com/society/%E7%8E%A9%E9%82%84%E7%8E%A9-%E7%9C%9F%E4%BF%82%E5%94%94%E5%A5%BD%E6%8B%8E%E7%A7%91%E8%88%88%E5%9A%9F%E7%8E%A9/
categories: stand
tags: blog
author: 林彥邦
---

<img width="600" src="https://images.weserv.nl/?url=cdn.thestandnews.com/media/photos/cache/sinovac-19_SCExB_600x0.png" /><br /><br /><p>玩還玩，真係唔好拎科興嚟玩。<br/>
因為，你點都唔夠佢玩。<br/>
第四宗個案：3.2打針、3.11暈倒、即日離世<br/>
第五宗：3.1打、3.6胸痛、3.13離世<br/>
第六宗：3.2打、3.11暈、3.13離世<br/>
呢三宗，可能隔得比較遠，無直接關係<br/>
咁呢四宗呢?<br/>
第一宗個案：打完2日、呼吸困難同日死<br/>
第二宗：打完3日、急性心肌梗塞同日死<br/>
第二宗：打後4日、昏迷同日死<br/>
第七宗：打完1日、急性中風、5日後死<br/>
隔得耐，無直接關係，隔得近，都無直接關係，點樣先有直接關係?<br/>
可能，科興都答唔到你。<br/>
戴返個頭盔先，其實打針本身就有風險，其實確實原因當然要等解剖同詳細研究，無可能咬定有關係，但調返轉講，既然之前都講到明疫苗係新研發趕住打，又憑咩咁實牙實齒，話靠「之前數據」相信死亡個案全部同疫苗無直接關係?<br/>
講開，科興第三期疫苗數據都仲未喺國際期刊登、科興自己都講明其實60歲以上數據不足、中國衛健委今日先話，數據唔夠唔會俾60歲以上打住。<br/>
偏偏香港調轉做，60歲以上打先，而家人都死咗，你話無直接關係，仲叫人繼續打多多打，就真係要睇吓，邊個相信政府唔驚啦。<br/>
所以話，玩還玩，真係唔好拎科興嚟玩呀。<br/>
 </p>
