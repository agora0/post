---
layout: post
title: 醫管局曾發稿籲員工投票　主席范鴻齡再呼籲：每個界別都有競爭、踴躍出嚟
date: 2021-12-16 11:09:40.090000000 Z
link: https://www.thestandnews.com/politics/%E9%86%AB%E7%AE%A1%E5%B1%80%E6%9B%BE%E7%99%BC%E7%A8%BF%E7%B1%B2%E5%93%A1%E5%B7%A5%E6%8A%95%E7%A5%A8-%E4%B8%BB%E5%B8%AD%E8%8C%83%E9%B4%BB%E9%BD%A1%E5%86%8D%E5%91%BC%E7%B1%B2%E6%AF%8F%E5%80%8B%E7%95%8C%E5%88%A5%E9%83%BD%E6%9C%89%E7%AB%B6%E7%88%AD%E8%B8%B4%E8%BA%8D%E5%87%BA%E5%9A%9F
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/78706459_10162455906590265_5908385478867943424_o_inDHz_cfHrS8D.png"><figcaption><span>范鴻齡</span></figcaption></figure><p>立法會選舉周日（19 日）舉行，繼醫管局行政總裁高拔陞公開呼籲職工投票，主席范鴻齡今日（16 日）亦呼籲職工，要在「每一個界別都有競爭，有唔同政見嘅人」的選舉中，踴躍投票，「如果大家都唔出嚟投票，點樣選到我哋心目中，認為可以代表香港、為香港發聲嘅人？」</p>

<p>醫管局行政總裁高拔陞昨日在網誌以「投下重要的一票」撰文，稱選舉「單就競爭性而言，已經值得大家關注」，呼籲職員在立法會選舉投票，並指投票可爲未來的公共醫療政策，投下神聖的一票。主席范鴻齡今日再呼籲職員投票，指選舉中每個界別都有競爭，亦有不同政見的人，不投票便難以選出可以「代表」香港的人，「如果大家都唔出嚟投票，點樣選到我哋心目中認為可以代表香港、為香港發聲嘅人？今次選舉你睇到每一個界別都有競爭、有唔同政見嘅人出嚟，我再喺度呼籲醫管局嘅同事盡量踴躍出嚟投票。」</p>

<p paraeid="{1f01dc18-4fff-4225-9a4a-bae417c8d077}{144}" paraid="744557613" xml:lang="ZH-TW"><strong>稱國安法研討會無將政治帶入醫管局</strong></p>

<p>醫管局上周六（11 日）首辦國安法研討會，基本法委員會前副主任梁愛詩出席演講，談及《港區國安法》及「完善」選舉制度。醫管局主席范鴻齡、行政總裁高拔陞等亦有出席。</p>

<p>有記者今日（16 日）在醫管局大會後，問及舉辦研討會，是否將政治帶入醫管局。主席范鴻齡反駁，醫管局作為管理層，有責任讓職員了解《國安法》等法例，「我哋啲同事係非常之忙嘅人，無時間自己去睇、去搵解釋」，又稱研討會受同事歡迎，强調並非將政治帶入醫管局，「我絕對唔覺得呢個係將政治帶入去醫管局，呢個只係令到啲同事了解香港法律嘅情況，知所遵從。如果佢唔知《國安法》，點樣期望佢喺日常工作去遵守條法例？」</p>

<p>范鴻齡又指，所謂不帶政治入醫管局，僅指「唔理佢（病人）嘅背景、政治立場，入到黎我哋都係一視同仁去醫治。」</p>

<p><strong>推低息置業貸款　范鴻齡：爭取時間引入海外醫生</strong></p>

<p>醫護人手持續流失，醫管局今日（16 日）在大會上，通過三項挽留人手方案，其中包括向做滿 3 年的員工推出「首期 1 % 低息置業貸款」，貸款額為 36 個月至 48 個月的薪金，上限為 500 至 600 萬。主席范鴻齡表示，計劃目標為爭取時間引入海外醫生，「我哋而家做咁多嘢留住人材，其中一樣嘢係希望可以有更多時間可以利用政府的修例，通過去海外請多啲醫生返嚟。」（<a href="https://www.thestandnews.com/society/%E9%86%AB%E7%AE%A1%E5%B1%80%E6%8E%A8-1-%E4%BD%8E%E6%81%AF%E7%BD%AE%E6%A5%AD%E8%B2%B8%E6%AC%BE%E6%8C%BD%E7%95%99%E4%BA%BA%E6%89%8B-%E4%B8%BB%E5%B8%AD%E8%8C%83%E9%B4%BB%E9%BD%A1%E7%88%AD%E5%8F%96%E6%99%82%E9%96%93%E5%BC%95%E5%85%A5%E6%B5%B7%E5%A4%96%E9%86%AB%E7%94%9F">另見稿</a>）</p>

<p>&nbsp;</p>
