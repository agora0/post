---
layout: post
title: 千幢須接手維修樓宇油尖旺佔180幢 屋宇署：定位如「急症室」只處理最即時危險
date: 2023-09-13 03:57:26.000000000 +00:00
link: https://www.inmediahk.net/node/%E6%94%BF%E7%B6%93/%E5%8D%83%E5%B9%A2%E9%A0%88%E6%8E%A5%E6%89%8B%E7%B6%AD%E4%BF%AE%E6%A8%93%E5%AE%87%E6%B2%B9%E5%B0%96%E6%97%BA%E4%BD%94180%E5%B9%A2-%E5%B1%8B%E5%AE%87%E7%BD%B2%EF%BC%9A%E5%AE%9A%E4%BD%8D%E5%A6%82%E3%80%8C%E6%80%A5%E7%97%87%E5%AE%A4%E3%80%8D%E5%8F%AA%E8%99%95%E7%90%86%E6%9C%80%E5%8D%B3%E6%99%82%E5%8D%B1%E9%9A%AA
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20230913_1146-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>今年七月起，旺角發生多宗冧石屎事故，最新一宗為周日（9月10日）旺角奶路臣街。屋宇署周二（9月12日）在油尖旺區議會一個委員會上，指已識別約1,000幢狀況緊急、須由署方進場維修的樓宇中，油尖旺佔180幢。屋宇署代表形容署方如「急症室」，只處理最即時危險，樓宇維修長遠而言仍須業主進行。</p>
<p>發展局局長甯漢豪在7月30日時表示，屋宇署已識別了約1,000幢狀況緊急的樓宇，需要屋宇署安排維修，工程費用將於完成後向業主收取。周二油尖旺區議會上，屋宇署強制驗樓部的高級屋宇測量師劉鎮琪指，約1,000幢當中有180幢位於油尖旺區，認為比率相當高，署方已按風險程度分批進行維修。他又打比喻稱屋宇署如「急症室」，只會協助識別和處理最即時的危險，長遠而言仍需業主自行維修樓宇。「咁你話好彩嘅又得，咁政府嗰個急症嘅服務就集中咗係油尖旺區囉。唔好彩嘅就係，油尖旺嘅樓嘅風險分數就高啲。」</p>
<p><a data-flickr-embed="true" href="https://www.flickr.com/gp/inmediahk/6KW31h18r0" title="劉鎮琪"><img src="https://live.staticflickr.com/65535/53182294556_720534f9b0_b.jpg" width="1024" alt="劉鎮琪" /></a><br /><em>劉鎮琪</em></p>
<p>在會議上，民主黨區議員李偉峰憂政府出手維修，會令市民有政府「包底」的錯覺，著屋宇署「請一定要追番佢哋相應嘅費用⋯⋯唔係嘅話，庫房返唔到錢返嚟，就幫唔到其他樓。」屋宇署則重申，完工後會「逐家逐戶」向業主追回相關款項。</p>
<p><a data-flickr-embed="true" href="https://www.flickr.com/gp/inmediahk/aH608812b2" title="李偉峰"><img src="https://live.staticflickr.com/65535/53182482294_110f3bc366_b.jpg" width="1024" alt="李偉峰" /></a><br /><em>李偉峰</em></p>
<p><strong>全港2,700幢大廈逾期強檢 屋宇署：「整個社會樓宇老化嘅問題」</strong></p>
<p>甯漢豪在7月30日時亦提到，全港有約2,700幢樓宇逾期未遵辦強制驗樓令，當中有900幢還未聘請註冊檢驗人員。屋宇署代表在會上稱，署方在8月份已出動無人機，檢查22幢樓宇，其中有19幢發現外牆、露台或簷篷底部出現石屎鬆脫的情況，已派人進行緊急工程。</p>
<p>民主黨議員朱子洛直言聽到後「嚇親」，認為有問題的比例太高，屋宇署則稱，該22幢被歸類為「最危險」，但指「危險嘅部分都唔係好大規模性嘅嘢，主要係有啲裂痕，有明顯空鼓嘅地方，都係小地方」。劉鎮琪指署方出動無人機前已通知大廈法團，亦已預先聘請「判頭」，發現問題後立即解決，形容「呢個行動嘅成效都算係理想同有效率」。</p>
<p><a data-flickr-embed="true" href="https://www.flickr.com/gp/inmediahk/HYF6Jv7n1Y" title="朱子洛"><img src="https://live.staticflickr.com/65535/53182737085_6d29b0ce28_b.jpg" width="1024" alt="朱子洛" /></a><br /><em>朱子洛</em></p>
<p>對於整體時間表，劉鎮琪指「整個社會樓宇老化嘅問題，無論社會嘅資源、政府嘅資源，或者我哋署方嘅資源，都有個局限。」署方會按樓宇風險分批處理，並已向900幢樓宇發信，如大廈法團不合作會考慮起訴，並介入維修。</p>
<p><strong>議員冀警方用「協助調查」取代「拘捕」</strong></p>
<p>旺角道寶安大廈7月2日冧石屎後，涉事單位業主和大廈業主立案法團主席一度被指遭警方扣留調查。區議員許德亮對此感擔憂，指業主立案法團成員怕誤墜法網，「宜家好多係意外，唔知道呀嘛。」他認為法團成員應獲免責條款，警方日後處理同類事件亦不應「拘捕」，改為「協助調查」，以免引起法團成員的「恐慌」，「我哋已經收到附近區嘅委員話，不如唔好做啦，如果被人扣捕嘅話。」</p>
<p><a data-flickr-embed="true" href="https://www.flickr.com/gp/inmediahk/03565TgL35" title="許德亮"><img src="https://live.staticflickr.com/65535/53182737090_a7a8405ecf_b.jpg" width="1024" alt="許德亮" /></a><br /><em>許德亮</em></p>
<p>他強調自己「唔係挑戰警方嘅警力或者法例」，只是想「學吓嘢」，讓他可以「安撫下啲（法團）委員」。</p>
<p>不過會上並無警方代表，許德亮聽後大驚，委員會主席李偉峰則指：「你望吓份嘢（出席名單）⋯⋯唔好嚇我喎，農曆七月尾。」</p>
<p>區議員林健文亦認為目前法團成員責任不清，指連續兩次冧石屎的新興大廈主席當時身處內地，亦憂回港後會被捕。不過他返港後警方並無與他聯絡，望警方可澄清執法標準。</p>
<p><a data-flickr-embed="true" href="https://www.flickr.com/gp/inmediahk/y52273ei83" title="林健文"><img src="https://live.staticflickr.com/65535/53181701132_bca90a8b0c_b.jpg" width="1024" alt="林健文" /></a><br /><em>林健文</em></p>
<p>油尖旺民政事務處高級聯絡主任莫婉玲則指，現時 《建築物管理條例》第29條列明，若法團「真誠地及以合理方式行事」，可無須承擔冧石屎的法律責任。</p>
<p><a data-flickr-embed="true" href="https://www.flickr.com/gp/inmediahk/r20G56L47o" title="莫婉玲"><img src="https://live.staticflickr.com/65535/53182294036_84970e991c_b.jpg" width="1024" alt="莫婉玲" /></a><br /><em>莫婉玲</em></p>
</div></div></div>
