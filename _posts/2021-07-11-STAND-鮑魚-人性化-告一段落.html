---
layout: post
title: 鮑魚、人性化、告一段落
date: 2021-07-11 10:20:38.089000000 Z
link: https://www.thestandnews.com/politics/%E9%AE%91%E9%AD%9A%E4%BA%BA%E6%80%A7%E5%8C%96%E5%91%8A%E4%B8%80%E6%AE%B5%E8%90%BD
categories: stand
tags: blog
author: 轉載文章
---

<figure><img src="https://images.weserv.nl/?url=assets.thestandnews.com/media/photos/miu-33.png"></figure><p>【文：<a href="https://www.facebook.com/lammiuyan/?__cft__[0]=AZVhiujF6zPaAHMmVyDZOT6nwO67qlZGlJy4GWYCmtz_NTdhN9G5ygKnEsM18mIF19IEbrUCHM4IayxR2tPAV_t9u_9OAZMJoZD1m0oDY9K3In5feUM63X0J8iy2pMNuPEcPq6wksm1LWY4_cNGWnFcO&amp;__tn__=-UC%2CP-R" role="link" tabindex="0"><strong>林妙茵Miu</strong></a>】</p>

<p>行政長官林鄭月娥到商台接受訪問，回應三位高官交際飯局違反限聚令一事。</p>

<p>她說：「咁你話佢食得好豪華，咁你被請到去又點知呢？菜單都冇得睇呀嘛。咁你唔可以話：唔係喎，好似有塊鮑魚喎，我哋起身走啦。咁即係大家要用一個比較人性化去睇佢哋嗰晚一個咁嘅宴會。」</p>

<p>先不要說，幾位高官是否根本不適合出席此類應酬，就假設盛情難卻，出席了，如果特首這一邏輯成立，是否等於：「去之前唔會問人家請食乜，去到就乜都食得」？這是否對官員的合理期望？如果桌上有支天價名酒呢？如果晚宴不只飲飲食食還有其他款待呢？</p>

<p>特首叫大家「比較人性化去睇」。首先，作為市民，我正是很「人性化」去睇：人性就是「雞髀打人牙骹軟」、就是與人有交情日後就要還人情。正因如此，《公務員接受利益及款待規管制度》中，要規避的是「使人認為自己履行公務時可能會有所偏袒」的款待，留意，不是你有冇偏袒，而是會否「使人認為你可能偏袒」，because perception matters！由這角度看：係呀特首，如果食食下唔對路，係應該起身走㗎！</p>

<p>又，說「人性化」，市民又能否倒轉要求掌權的人，「人性化啲」去處理問題呢？尤其是，當社會充斥「消息」，說區議員不只要 DQ 還會被追薪至破產之際；當特首呼籲父母教師見年輕人犯法「必須要舉報」之際⋯</p>

<p>特首還有一個論點：「⋯咁所以呢件事應該告一段落，因為佢哋都係主管好重要嘅部門，佢哋亦都係付出咗一定嘅代價㗎啦。因為做到我哋咁嘅高級官員，其實最緊要係自己嘅名聲，無論係啱又好唔啱又好，俾人咁樣喺報紙寫幾日，其實對佢自己同屋企人，都係一個心理壓力嘅。」</p>

<p>我不知有否錯誤理解她的意思，是否即是：「算啦，佢地坐緊咁重要嘅位置，又俾人唱足幾日嘞，都好樣衰㗎啦」？特首究竟是否明白，正因為他們「主管好重要的部門」，才不能不明不白不清不楚就算數？關鍵問題例如：點解保安系統執法首長要與內地民企交際？席間還有甚麼人？有甚麼好傾？款待性質如何？是否只有食物？如此款待是否有違公務員規管制度？有否利益衝突、或至少是「任何令公眾認為可能出現的利益衝突」？如何補救？一大堆問題這三位官員、暨背後一眾「消息人士先生女士」至今都沒有足以服眾的解答。然後 CS、CE 出來說句「算啦，都道咗歉交咗罰款啦」，然後叫大家「人性化」去「告一段落」？這幾年，香港太多事都無端端「告一段落」，我是不想連「廉潔」都「告一段落」，才如此執著不想這事「告一段落」呀。明唔明呀？</p>

<p>&nbsp;</p>

<p><a href="https://www.facebook.com/lammiuyan/">作者 facebook</a></p>
