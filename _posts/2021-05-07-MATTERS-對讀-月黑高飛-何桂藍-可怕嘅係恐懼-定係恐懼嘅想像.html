---
layout: post
title: 對讀《月黑高飛》、何桂藍：可怕嘅係恐懼，定係恐懼嘅想像？
date: 2021-05-07 16:50:11.000000000 +00:00
link: https://matters.news/@sarenechan14/%25E5%25B0%258D%25E8%25AE%2580-%25E6%259C%2588%25E9%25BB%2591%25E9%25AB%2598%25E9%25A3%259B-%25E4%25BD%2595%25E6%25A1%2582%25E8%2597%258D-%25E5%258F%25AF%25E6%2580%2595%25E5%2598%2585%25E4%25BF%2582%25E6%2581%2590%25E6%2587%25BC-%25E5%25AE%259A%25E4%25BF%2582%25E6%2581%2590%25E6%2587%25BC%25E5%2598%2585%25E6%2583%25B3%25E5%2583%258F-bafyreihrmbdlaftwdmrwvw7ifzfdplaikgjueagm2m3dh7coipygypmy64
categories: matters
tags: blog
author: 慕雲
---

<p>《月黑高飛》The Shawshank Redemption 係一部發生係監獄嘅電影，講述唔同角色被迫直面好形象化嘅社會大監獄之下，採取不同嘅應對方法，從而探討制度化、自由、恐懼、希望等命題。雖然電影已經係接近30年前拍，但對於今日嘅香港，無論係牆外定係牆內嘅人，仍然可以搵到共鳴同啟發。</p><p>電影提到：「恐懼可以把你牢牢囚禁，希望可以讓你自由。 」面對香港越尼越多荒謬絕倫嘅事情，恐懼彷似如影隨形，希望就顯得不切實際。但通過呢套電影，我地可以再思考嘅係，其實我地真正恐懼嘅係乜野？到底係乜野囚禁住我地嘅思想同行動？點樣可以處理好恐懼，搵到真正嘅自由？希望嘅真正意義又係乜野？呢啲都係大家睇電影嘅時候，可以思考嘅問題。</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/e8b1137e-1cc6-4b70-a368-f2af13468205.webp" onerror="this.srcset='https://assets.matters.news/embed/e8b1137e-1cc6-4b70-a368-f2af13468205.jpeg'">

        <source media="(min-width: 768px)" srcset="https://assets.matters.news/processed/1080w/embed/e8b1137e-1cc6-4b70-a368-f2af13468205.jpeg" onerror="this.srcset='https://assets.matters.news/embed/e8b1137e-1cc6-4b70-a368-f2af13468205.jpeg'">

        <source type="image/webp" srcset="https://assets.matters.news/processed/540w/embed/e8b1137e-1cc6-4b70-a368-f2af13468205.webp">

        <img src="https://assets.matters.news/embed/e8b1137e-1cc6-4b70-a368-f2af13468205.jpeg" srcset="https://assets.matters.news/processed/540w/embed/e8b1137e-1cc6-4b70-a368-f2af13468205.jpeg" loading="lazy" referrerpolicy="no-referrer">
      </picture>
    <figcaption><span></span></figcaption></figure><p>點解會睇呢套電影，又點解會想講呢套電影呢，係因為聽講唔少人睇完之後，都覺得好有意思，會寫信同牆內手足講（需刪除敏感字句）。可能有人會覺得，同手足講監獄片，好似唔太恰當喎，始終背景、處境、際遇都好唔同，會唔會有啲不近人情？</p><p>但電影着眼嘅並唔係離開監獄嘅結局，而係無論監獄內外，每個人都身處係名為體制嘅囚籠——我地要點樣應對，先係真正重要嘅事。我地要了解嘅係，被囚禁嘅人可以點保持想望及行動嘅動力？我地作為牆外嘅人，又點保持自己同彼此嘅動力？</p><h3><strong>可怕嘅係恐懼，定係恐懼嘅想像？</strong></h3><p>《月黑高飛》入面，肥仔恐懼監獄將會發生嘅未知，第一晚就大吵大鬧，引起獄警注意。獄警不斷恐嚇、威脅肥仔收聲，肥仔仍然沉浸係恐懼嘅情緒之中，繼續哭喊，最後被獄警毒打致死。暴虐嘅獄警無可否認係殺死肥仔嘅兇手，然而恐懼（或不畏死）都令肥仔負上沉重代價。</p><p>A man who suffers before it is necessary, suffers more than is necessary. — Seneca</p><p><a href="https://www.patreon.com/posts/rong-rang-shou-50749451?utm_medium=post_notification_email&utm_source=post_link&utm_campaign=patron_engagement" target="_blank">何桂藍咁樣講：</a></p><blockquote>關於「坐監係咩一回事」的想像：一個會將人徹底吞噬的黑洞，剝奪一切，只剩無盡屈辱與漫長黑暗的非人之地。已被困在裏面的人，失去了自由過去未來，只能石中取血一樣自圍牆裂縫間點滴滲進來的消息之中，榨取微小的希望。<br class="smart">而在這樣的想像中，穿透歉意與愧疚，我漸漸意識到自己正在讀的，<strong>是恐懼的投射。</strong></blockquote><p>恐懼好可怕，但最可怕嘅唔一定係恐懼嘅事物，而係恐懼嘅想像。我地作為牆外嘅人，固然唔可能體會牢獄之苦。甚至係坐過監嘅人，都未必能夠明白另一個囚友嘅辛酸。因為每個人都唔一樣，有人<a href="https://www.thestandnews.com/politics/%E5%B0%88%E8%A8%AA-%E5%BE%9E%E6%8B%BF%E7%9B%BE%E7%89%8C%E7%9A%84-%E7%BE%8E%E5%9C%8B%E9%9A%8A%E9%95%B7-%E5%88%B0%E6%8F%B9%E5%85%AC%E4%BA%8B%E5%8C%85%E7%9A%84-%E5%AE%B9%E5%81%89%E6%A5%AD/" target="_blank">瘦左二十磅</a>，有人<a href="https://www.patreon.com/posts/jin-kuang-fen-50577688" target="_blank">面圓圓健康左</a>；有人愁雲慘霧，但都可以有人雲淡風輕。每個人都唔一樣，我地唔需要將自己或着緊嘅人想像成絕對嘅弱者。</p><h3><strong>恐懼嘅意義？</strong></h3><p>每個角色、每個抵抗者都有佢嘅意義。譬如肥仔咁，佢哭鬧嘅反應可能好幼稚，甚至惹尼殺身之禍，但佢只係本能地知道自己唔屬於呢個地方。我地可能會為左適應環境，日漸被同化、融化，忘記左「我地唔屬於呢度」，應該屬於自由嘅世界。當然我地好可能都需要適應環境，如果唔係就太難為自己。因此我地更需要守住信念，明白自己嘅身位，不至於遺忘自己。</p><p>民不畏死，奈何以死懼之？肥仔對未知嘅恐懼，甚至大過對死亡威脅嘅恐懼，落得悲慘嘅結局。然而佢大聲呼喊出自己同其他人嘅心聲，自有存在意義。相信同路人或多或少都經歷過民不畏死嘅狀態，甚至想「戰死沙場」，覺得咁先有存在價值。只不過，越來越壓抑嘅現狀以至前景之下，我開始明白人知有死嘅重要性。正如蝙蝠俠電影 Dark Knight Rises 所講：</p><blockquote>Doctor: You do not fear death. You think this makes you strong. It makes you weak.<br class="smart">Bruce: Why?<br class="smart">Doctor: How can you move faster then possible, fight longer then possible, without the most powerful impulse of the spirit? The fear of death.<br class="smart">Bruce: <strong>I do fear death. I fear dying in here while my city burns. And there’s no one there to save it.</strong><br class="smart">Doctor: Then make the climb.<br class="smart">Bruce: How?<br class="smart">Doctor: As the child did — without the rope. Then fear will find you again.</blockquote><hr><h3><strong>堅毅、務實嘅希望</strong></h3><p>我嘅偶像BTS有首隱藏版神曲『大海』，<a href="https://german1212.pixnet.net/blog/post/331952302-%5B%E6%AD%8C%E8%A9%9E%E7%BF%BB%E8%AD%AF%5D-%E5%A4%A7%E6%B5%B7-%28%EB%B0%94%EB%8B%A4%29---%E9%98%B2%E5%BD%88%E5%B0%91%E5%B9%B4%E5%9C%98-love-yourse" target="_blank">歌詞</a>咁樣寫：</p><blockquote>存在着希望之處 必然也有絕望<br class="smart">我們必須要絕望 為了所有的試煉</blockquote><p>《月黑高飛》入面 Red 話，希望係危險嘅。本身都幾認同呢個說法，對希望抱持懷疑態度，覺得假希望害人不淺，而要有「實際希望」(亦即理想結果嘅徵兆甚至證據) 先去行動又太過輸打贏要。希臘神話都話，潘多拉係打開個缸放走曬所有窮凶極惡嘅事物，只留低希望係入面。咁係咪即係證明，至少係神話嘅角度，希望都係其中一樣醜惡嘅事物？</p><p>但經過年月嘅洗禮，加上呢套戲帶比我地嘅象徵意義，我開始理解希望嘅其他面向。除左好理想主義嘅希望，又或者係「希望在明天」之類細路仔都唔會信嘅口號，希望（或者想望）都可以係了解到世間艱苦、前景不明嘅情況下嘅選擇。正因為身處困境，更需要擁有心之嚮往，咁至可以推動我地唔比現況嚇怕，可以繼續向目標努力。</p><p>《月黑高飛》主角Andy本身係銀行家，有社會普遍認同並需要嘅專業技能，亦都有驚人嘅意志同手段。咁出色嘅人可以得到真正嘅自由同救贖，或者一啲都唔出奇。但又有幾多人可以做到佢咁? 我估大部分人都唔會係Andy，而係近似 Red 嘅狀態，需要好似Andy咁嘅人幫佢一把。Andy離開監獄之後，留左封信比Red，佢咁樣回應:</p><blockquote>Hope is a good thing, maybe the best of things, and no good thing ever dies.</blockquote><p>即使係咁，Red 都有佢嘅優點。Red 懂得係惡劣環境下生存，同時識得批判反思，唔會喪失自己，甚至可以警醒其他喪失或即將喪失自我嘅囚友。Andy都係睇中佢嘅才幹，相信佢可以抓緊希望嘅救生繩，先會承諾扶助。而Red都需要勇敢踏出一步，至可以拯救自己。</p><p>要做到 Andy 或 Red 唔容易，但我相信，只要不斷思考同破除內心嘅枷鎖，學習好似Red咁互相扶持、好似Andy咁伸出救生繩，我地都可以做到。</p><p><a href="https://www.patreon.com/posts/rong-rang-shou-50749451?utm_medium=post_notification_email&utm_source=post_link&utm_campaign=patron_engagement" target="_blank">藍寫到：</a></p><blockquote>同路人受難的消息，人數只會越來越多，刑期只會越來越長。這些噩耗將會不斷被重提，被放大，因為以苦難阻嚇港人，撲滅港人的抗爭意志，本就是政權的目的。但，至少現在，我們仍有空間，與政權爭奪對「受難」的定義：它究竟是否只能是政權恐嚇的一部份，是運動沉重的sunk cost ？它是否，只能是一種無法彌補的虧欠？</blockquote><p>想望，可以係一種選擇，可以係堅毅不屈嘅體現。極權想清洗我地對美好事物嘅想像、捍衛同爭取，想打擊我地到萬劫不覆嘅境地，我地更需要堅強甚至神聖嘅信念，用想望抗衡絕望，用行動（即使係最微小嘅行動）抵抗犬儒。</p><p>想望，可以係一種務實，拒絕洪水猛獸一般嘅妖魔化嘅恐懼壓垮。明天唔一定會更好，但明天都唔一定更壞，每一日都可以有新嘅可能。美好事物固然會逝去，但再困難嘅處境，都會有告終嘅一日，呢個都係歷史教會我地嘅事。</p><hr><p>《月黑高飛》有一幕令我留下深刻印象，係獄長突擊檢查Andy嘅囚室，當時Andy正係度讀聖經，獄長就問佢最鍾意嘅篇章係乜。</p><p>Andy答：「所以你們要警醒，因為你們不知道這家的主人什麼時候回來。」暗示獄長就係監獄嘅主人。</p><p>獄長滿意咁挑一挑眉，但就話佢更加鍾意呢段經文：「我就是世界的光。跟從我的人，絕不會在黑暗裡行走，卻要得到生命的光。」</p><p>獄長嘅意思好明顯，就係順我者昌，逆我者亡。Andy係聰明人，自然明白獄長之意。其後運用金融所長，幫獄長洗黑錢，因而得到獄警保護，唔使再擔心被變態同囚虐打。Andy得到跟多資源去做想做嘅事，佢擴充監獄圖書館，甚至幫囚友考取學歷。咁啱尼左一個活潑可愛嘅年輕人Tommy，Andy亦好有心去教育佢。最終幫佢由字都唔識個，到考到高中文憑資格——除左係佢本人嘅一大成就，相信亦都對Andy尼講係一大成就。</p><p>但獄長就係呢個時候，假扮仁慈騙取Tommy信任，借故殺左呢位改過自新、正在邁向光明嘅年輕人，藉此報Andy話佢愚鈍之仇。「較量」以獄長取得絕對勝利告終，Andy表面上一蹶不振、性情變異，囚友都憂心Andy會唔會自尋短見。殊不知Andy嘅怪異，其實係佢決心離開監獄嘅表現。最終Andy成功爭取自由，追尋理想嘅生活。更將獄長一軍，公開洗黑錢、虐殺囚友嘅罪證，令獄長同獄警接受天國嘅審判之前，亦都面對現實嘅懲罰。</p><p>現實未必可以好似電影世界咁可以善惡到頭終有報，但現實就係不斷變緊，冇人可以斷言乜嘢係冇可能。</p><p>藍最後咁樣總結：</p><blockquote>唯有先認清弱者所面對的冷硬現實，放棄一切幻想，才能真正開始思考超越現實的可能……必須先絕望，然後才能開始希望。希望是一種思想史家Russeu Jacoby所謂『反偶像的烏托邦』：<strong>雖然沒有清楚的未來藍圖，但明確否定當下不公正的現實，並且在否定過程中逐步改變現實的烏托邦</strong>……這是弱者的希望形式，<strong>一種激進的希望</strong>。<br class="smart">現實主義者是無法改變現實的。只要還有心打，戰事就仍未結束，運動就從未成為過去，<strong>而未來，終將不似預期</strong>。</blockquote><p>講完！</p><hr><p>非常感激嘅參考文章，好值得睇+拍手支持：</p><p><a href="https://ericlamtf.medium.com/%E5%B8%8C%E6%9C%9B%E8%88%87%E6%95%91%E8%B4%96-%E6%9C%88%E9%BB%91%E9%AB%98%E9%A3%9B-9930a90580ef" target="_blank">希望與救贖－月黑高飛</a></p><p><a href="https://corrupttheyouth.net/2018/01/28/4927/" target="_blank">《月黑高飛》── 制度、希望與自由</a></p><p><a href="https://www.patreon.com/posts/rong-rang-shou-50749451?utm_medium=post_notification_email&utm_source=post_link&utm_campaign=patron_engagement" target="_blank">何桂藍獄中文章：【容讓「受難」反噬運動，才是真正「當手足condom」】</a></p><hr><p>如這篇文章有幸接觸到你，願你可以行動抵抗遺忘，捍衛真相與公義，一同見證我城的未來。</p><p>如你願意支持我繼續努力，可以請我一杯咖啡☕</p><p><a href="https://ko-fi.com/sarenechan" target="_blank">https://ko-fi.com/sarenechan</a></p><p>歡迎每月定額支持我的寫作，讓我們在暗夜中互相守望，彼此送光：<a href="https://liker.land/sarenechan14/civic" target="_blank">https://liker.land/sarenechan14/civic</a></p>
