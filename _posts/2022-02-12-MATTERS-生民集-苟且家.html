---
layout: post
title: 生民集· 苟且家
date: 2022-02-12 12:36:50.000000000 +00:00
link: https://matters.news/@hechengwine/%25E7%2594%259F%25E6%25B0%2591%25E9%259B%2586-%25E8%258B%259F%25E4%25B8%2594%25E5%25AE%25B6-bafyreifqrzv56lkebc24ai2dam4eacnmrw7uwsglde3n52rbrudmk3b6oy
categories: matters
tags: blog
author: 穿越者
---

<p>昔者，九州之地，有一大家，名苟且家，其傳世之久，逾二千年矣，其孤家寡人，日孜孜於乾綱專制，其僕妾近幸，日孜孜於恃寵專權，其豪強富室，日孜孜於專地專利，其佃戶莊客，日孜孜於耕織糊口。</p><p>其家風虛偽，以名為教，上擺威儀，下愛臉面，上下相忍，表面靜好，究其實，則賦役繁重，文網深密，以理殺人，在上者苟且因循，在下者苟且偷生，故名之曰苟且家。</p><p>孔丘問曰，丘聞之，先王之制，身家國天下，大夫有家，諸侯奪宗，此其家大包國，甚且私天下於一家，毋乃悖乎。</p><p>老聃曰，嗚呼，逝者已矣，梟雄割據江山，盜竊天下，褻瀆神器，魚肉黔首，佃客生民，以恩愛之名，行綁架之實，今者聖人已死而大盜未止，其二千餘年苟且之積習耶，復何言哉，復何言哉。</p><p>孔丘默然良久，遂歌曰，哀哀生民，陷溺其心，孰救贖兮，賴天之靈。</p>
