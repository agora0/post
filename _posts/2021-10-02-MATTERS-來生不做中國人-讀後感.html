---
layout: post
title: "《來生不做中國人》讀後感"
date: 2021-10-02 02:18:54.000000000 +00:00
link: https://matters.news/@alexkwanchun/%25E4%25BE%2586%25E7%2594%259F%25E4%25B8%258D%25E5%2581%259A%25E4%25B8%25AD%25E5%259C%258B%25E4%25BA%25BA-%25E8%25AE%2580%25E5%25BE%258C%25E6%2584%259F-bafyreiapsoa4zn6wff4rwyoq66q35lt6xwni6pzicki5xmqk6uudtjqbdq
categories: matters
tags: blog
author: AlexKCC
---

<p>本書第一篇由李敏勇寫嘅序《反思中國，走出迷障》就同大家帶出問題癥結：</p><blockquote>「中國文化的病理才是中國問題所在。右翼的中國國民黨和左翼的中國共產黨，到頭來一個樣子。」</blockquote><p>有朋友問我睇一本只屌中國文化嘅書究竟有咩建設性，我會引用第二篇卜大中寫嘅序最後一句：<em><br class="smart">「台灣讀者看了本書也要反省，檢討我們自己從中國遺傳了多少的難基因還沒清除掉。」</em></p><p>雨革後睇過一次，漂走咗又返返嚟就睇多次，一直睇一直回想依幾年我哋香港人做咗啲咩搞成咁。</p><p>冇錯，因為乜都冇做到，連幻想嘅膽一早都冇咗。</p><p>本書係一堆作者由1995至2007嘅散文，當中大大力抽擊中国文化嘅章節真係字字鏗鏘句句有力，差唔多每篇都想分享都係不能只有我看到。佢係咪完全hater咁憎哂一切有關嘅嘢？其實唔係，但其一原因係話中国揀咗「儒」，作者有一句講到如果最後揀「墨」嘅話有機會唔使變到咁差，不過世事冇如果。</p><p>本書主要都係講我哋中國文化嘅弊病，着墨喺香港嘅唔太多，而一因為只係一堆散文，想深入想有系統了解中國文化有咩位需要反思嘅可以睇蕭建生嘅《中國文明的反思》。《來》作為一本短篇易入口又輕鬆嘅禁書我會覺得係香港人必睇，因為可以審視返自己有幾多中國陋習。有一篇文引用1970年心理學家布魯姆教授嘅調查，發現香港華人的社會原則性遠比法國人和美國弱：<em>「也就是說，香港人很少會以個人心底裏一種堅定不移的良知和道德準繩，來檢視傳統社會和政治權威的要求是否合理。說得更明白一點，香港華人就是見風使舵的風派奴才。」</em>作者係另一篇文更加直接寫出：「我已頗肯定，香港人顯然仍然是以奴才佔絕大多數，發展民主幾乎是不可能的。」<br class="smart">去到今日捉哂啲民主派，遲早會到投過票嘅選民，唔需要驚訝，唔好再用「法律」「邏輯」去諗件事，只要佢覺得你有可能搞到佢你就有罪，就係咁簡單。係咪可以怪哂黨嘅意志？始終咩樣嘅市民就有咩樣嘅政府，97年前曾經都有機會:<em>「前輔政司麥道軻於40年後回顧說：若一群人不想自治，而你偏要去推動他們自治，當中的困難，是不用低估的。」</em></p><p>正如作者係2004年寫低嘅一段：</p><blockquote>「以香港市民的性格，莫說2007年沒有普選，就算2100也沒有普選，他們最多只會繼續舉行很有秩序，很有耐性地上街遊行，然後和平散去這些儀式，而民主派議員則繼續以捍衛為民主為選舉口號，直至永遠。」</blockquote><p><a href="https://www.instagram.com/explore/tags/%E4%BE%86%E7%94%9F%E4%B8%8D%E5%81%9A%E4%B8%AD%E5%9C%8B%E4%BA%BA/" target="_blank">#來生不做中國人</a><br class="smart">ISBN: 978-986-7178-52-7<br class="smart">英文書名： I Don’t Want To Be Chinese Again<br class="smart">作者： 鍾袓康<br class="smart">出版： 允晨文化實業股份有限公司</p><p><a href="https://www.instagram.com/explore/tags/%E4%B8%AD%E5%9B%BD%E4%BA%BA/" target="_blank">#中国人</a> <a href="https://www.instagram.com/explore/tags/%E4%B8%AD%E5%9B%BD/" target="_blank">#中国</a> <a href="https://www.instagram.com/explore/tags/%E4%B8%AD%E5%9B%BD%E6%96%87%E5%8C%96/" target="_blank">#中国文化</a> <a href="https://www.instagram.com/explore/tags/%E4%B8%AD%E5%9C%8B/" target="_blank">#中國</a> <a href="https://www.instagram.com/explore/tags/%E4%B8%AD%E5%9C%8B%E4%BA%BA/" target="_blank">#中國人</a> <a href="https://www.instagram.com/explore/tags/%E8%AE%80%E5%BE%8C%E6%84%9F/" target="_blank">#讀後感</a> <a href="https://www.instagram.com/explore/tags/%E5%9C%96%E6%96%87%E4%B8%A6%E8%8C%82/" target="_blank">#圖文並茂</a> <a href="https://www.instagram.com/explore/tags/%E6%9B%B8/" target="_blank">#書</a> <a href="https://www.instagram.com/explore/tags/%E6%9B%B8%E4%B8%AD%E8%87%AA%E6%9C%89%E9%BB%83%E9%87%91%E5%B1%8B/" target="_blank">#書中自有黃金屋</a> <a href="https://www.instagram.com/explore/tags/%E6%9B%B8%E4%B8%AD%E8%87%AA%E6%9C%89%E9%A1%8F%E5%A6%82%E6%AC%B2%E7%8E%89/" target="_blank">#書中自有顏如欲玉</a> <a href="https://www.instagram.com/explore/tags/%E9%96%B2%E8%AE%80%E5%A0%B1%E5%91%8A/" target="_blank">#閲讀報告</a> <a href="https://www.instagram.com/explore/tags/books/" target="_blank">#books</a> <a href="https://www.instagram.com/explore/tags/%E6%9B%B8%E7%B1%8D%E4%BB%8B%E7%B4%B9/" target="_blank">#書籍介紹</a> <a href="https://www.instagram.com/explore/tags/%E9%96%B2%E8%AE%80/" target="_blank">#閲讀</a> <a href="https://www.instagram.com/explore/tags/%E9%96%B2%E8%AE%80%E7%AD%86%E8%A8%98/" target="_blank">#閲讀筆記</a> <a href="https://www.instagram.com/explore/tags/%E9%96%B2%E8%AE%80%E7%AD%86%E8%A8%98/" target="_blank">#閲讀筆記</a> <a href="https://www.instagram.com/explore/tags/%E8%AC%9B%E8%AE%80/" target="_blank">#講讀</a></p><p>2021/01/09 on IG</p>
