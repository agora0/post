---
layout: post
title: 民建聯區議員陳權軍為「乖巧寶寶」平反 反指質疑聲音「好奇怪」
date: 2024-01-11 05:09:15.000000000 +00:00
link: https://www.inmediahk.net/node/%E6%94%BF%E7%B6%93/%E6%B0%91%E5%BB%BA%E8%81%AF%E5%8D%80%E8%AD%B0%E5%93%A1%E9%99%B3%E6%AC%8A%E8%BB%8D%E7%82%BA%E3%80%8C%E4%B9%96%E5%B7%A7%E5%AF%B6%E5%AF%B6%E3%80%8D%E5%B9%B3%E5%8F%8D-%E5%8F%8D%E6%8C%87%E8%B3%AA%E7%96%91%E8%81%B2%E9%9F%B3%E3%80%8C%E5%A5%BD%E5%A5%87%E6%80%AA%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202401118.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>民政事務總署早前向各區額外撥款100萬元，用作設置打卡地標或舉辦活動。<a href="https://www.inmediahk.net/node/%E6%94%BF%E7%B6%93/%E5%90%84%E5%8D%80%E9%BB%9E%E7%94%A8100%E8%90%AC%E6%90%9E%E6%B4%BB%E7%B6%93%E6%BF%9F%EF%BC%9F-%E8%A5%BF%E8%B2%A2%E5%80%A1%E5%85%A7%E5%9C%B0%E3%80%8C%E4%B9%96%E5%B7%A7%E5%AF%B6%E5%AF%B6%E3%80%8D%E7%AB%8B%E5%83%8F%E3%80%8C%E5%8D%9A%E5%B8%82%E6%B0%91%E4%B8%80%E7%AC%91%E3%80%8D">西貢民政處建議在區內設內地動漫「乖巧寶寶」立像，惹來市民質疑</a>。西貢區議會轄下的「提振地區經濟專責工作小組」主席、民建聯區議員陳權軍今早在電台節目為「乖巧寶寶」平反，他質疑坊間「好似講國內嘅，啲人就特別斟酌」，「我都唔明點解」，他又指西貢區議會大部分「一講就知係咩」，相當受議員間歡迎，在通訊群組的「乖巧寶寶」即「彈來彈去」反應熱烈。陳權軍更叫電台主持應該「提下我哋應該要搞咩」，主持笑言「你先係區議員喎」，陳即稱「香港係大家㗎嘛，唔係話，喂一個區議員可以搞得掂」。</p>
<p>民建聯陳權軍今早在商台《在晴朗的一天出發》節目為「乖巧寶寶」進行平反，他稱乖巧寶寶「都係好多人用緊嘅嘢嚟㗎嘛」。他對於坊間反對和質疑聲音感到「好奇怪囉」，「一講乖巧寶寶，好似講國內嘅，啲人就特別斟酌呢樣嘢，其實大家都用緊，都好熟悉佢㗎啦」。對於質疑聲音的因由，他坦言「我都唔知點解」。</p>
<p><a data-flickr-embed="true" href="https://www.flickr.com/gp/inmediahk/1Hm4zu86PZ" title="乖巧寶寶2"><img src="https://live.staticflickr.com/65535/53439358493_594927619c_z.jpg" alt="乖巧寶寶2" /></a><br /><em>乖巧寶寶（網上截圖）</em></p>
<p><strong>稱可以加入本地元素 如「乖巧寶寶爬龍舟」</strong></p>
<p>主持人提醒，或者是因為市民認為在香港擺放內地公仔，旅客會問為何要專程來港看內地人物，陳權軍表示會將「本地元素」加入乖巧寶寶，「無話唔接受㗎」，他又稱香港人不時去外地「睇自己嘅嘢都係咁，都一樣吸引㗎」、「最緊要吸引多啲人嚟打卡啫」。有什麼本地元素的例子？陳權軍指可以是乖巧寶寶爬龍舟，「最緊要大家覺得有趣喎，咪去做囉」。他又稱西貢區議會與香港一樣，「都喺度摸索緊咋嘛」，最後目標都是令香港人留港消費。</p>
<p>既然目標是香港人，為何不用本地漫畫家作品？陳權軍即表示，「我唔係話呢件乖巧寶寶會放成世喺度㗎嘛」，稱可能一年半載後會轉「第二樣嘢」，才能保持吸引力。</p>
<p><a data-flickr-embed="true" href="https://www.flickr.com/gp/inmediahk/0C930i2o27" title="陳權軍"><img src="https://live.staticflickr.com/65535/53443430971_0735c03705_b.jpg" alt="陳權軍" /></a><br /><em>陳權軍（資料圖片）</em></p>
<p><strong>什麼是乖巧寶寶？ 陳：你當佢一嚿雲咁又得</strong></p>
<p>主持人問當西貢區議會主席，即民政府專員提出乖巧寶寶意見時，議員如何反應。陳權軍稱「大部分都知係咩嚟」，因為手機都有使用該公仔，他又稱議員「一講就知係咩嚟」，在即時通訊群組「即刻彈嚟彈去，嗰啲乖巧寶寶」。他無法說出個人最喜歡乖巧寶寶系列，但最常用「Hello嗰啲咁嘅嘢」。主持陳志雲笑言至今不知乖巧寶寶是什麼，陳權軍就解釋「你當佢一嚿雲咁又得」。</p>
<p><a data-flickr-embed="true" href="https://www.flickr.com/gp/inmediahk/85g7WfL1HN" title="乖巧寶寶1"><img src="https://live.staticflickr.com/65535/53438302012_5a0660afdd_z.jpg" alt="乖巧寶寶1" /></a><br /><em>乖巧寶寶（網上截圖）</em></p>
<p><strong>為何不反對主席提議 陳： 政府唔會想㧬我哋死</strong></p>
<p>主持最後談到新一屆區議會的討論氣氛，會否只是討論如何執行、不會推翻民政專員的建議。陳權軍直言，「政府唔會想㧬我哋死架嘛，梗係有啲嘢，喂大家向呢個方向，咁我哋咪討論呢個大方向嘅嘢」。陳志雲表示，政府不會每次正確，陳答道「所以我哋咪要令件嘢唔好死囉！」</p>
<p>陳權軍向三位電台主持說，「其實你地都收集好多市民意見，你應該提下我哋就真啊，應該要搞咩」，主持聞言失笑，反指「你先係區議員喎」，陳權軍認真表示「唔係，真㗎，而家香港係大家㗎嘛，唔係話，喂一個區議員可以搞得手掂」，他稱每區區情不同，指主持人「你哋年青人，畀多啲意見，點去搞啊」。</p>
</div></div></div>
