---
layout: post
title: 關於武漢研究所搶注專利的誤解和正當性問題
date: 2020-02-06 13:18:48.000000000 +00:00
link: https://matters.news/@bacchuspang/%E9%97%9C%E6%96%BC%E6%AD%A6%E6%BC%A2%E7%A0%94%E7%A9%B6%E6%89%80%E6%90%B6%E6%B3%A8%E5%B0%88%E5%88%A9%E7%9A%84%E8%AA%A4%E8%A7%A3%E5%92%8C%E6%AD%A3%E7%95%B6%E6%80%A7%E5%95%8F%E9%A1%8C-zdpuB2PCKyRBfoQdbF4Y3PzyUTYWWWn2uWyTVzWhkEv5xtMQh
categories: matters
tags: blog
author: 書生
---

<figure class="image"><img src="https://assets.matters.news/embed/df57905b-5ad9-4c4e-9b77-bb20135e090c.png" data-asset-id="df57905b-5ad9-4c4e-9b77-bb20135e090c" referrerpolicy="no-referrer"><figcaption><span></span></figcaption></figure><p>中國科學院武漢病毒研究所申請 remdesivir （用來治療新冠狀病毒）的專利，的確係有道德問題（不過更大問題其實係依種行為既附帶後果，文末會講），但書生都想澄清一下坊間對依件事的誤解，同相關既正當性問題。</p><p>1. 嚴格來說，武漢病毒研究所並非要搶去 Gilead Sciences 原有的發明專利。武漢病毒研究所申請的專利是一種專門針對用來治療「新型」冠狀病毒的「使用專利」。而且，Gilead Sciences 早在幾年前已申請 remdesivir 的化合物結構專利和抗冠状病毒的使用專利。換句話說，假設依個專利申請獲得授權，武漢病毒研究所並不能對 remdesivir 用於治療其他冠狀病毒或疾病具有專利權，也不表示可以完全繞過 Gilead Sciences 的專利許可去生產 remdesivir 。</p><p>2. 咁武漢病毒研究所咁急申請的目的係為咩？簡單地講，如果武漢病毒研究所沒有申請到依個特殊的使用專利，而假如日後 Gilead Sciences 對該藥物專利許可權開出天價，中國政府都必須接受，咁中國市民就要捱貴藥先有得醫。假如武漢病毒研究所獲得依個使用專利的授權，咁中國向 Gilead Sciences 申請生產 remdesivir 的許可權時就有討價還價既籌碼，低價獲得許可。所以先有一種論點係認為，為左國家人民的健康利益（或人道理由），咁做係無可厚非。</p><p>3. 而武漢病毒研究所發表提到，「我們雙方一致同意在國家需要的情況下，暫不要求實施專利所主張的權利，希望和國外製藥公司共同協作為疫情防控盡綿薄之力」。有好多人覺得你咁無恥搶注完，仲要懶係大方話「暫不要求實施專利所主張的權利」。其實依句話既真正意涵係：「我想保護自己國民唔駛捱貴藥先小人防範定，而我強調依句，係表明我無意日後用此專利從其他國家上牟取利益」。所以，依句係想釋出善意，而唔係惡意。</p><p>4. 至於武漢病毒研究所的申請正唔正當，其實好睇 remdesivir 有效用來治療新冠狀病毒的研究，係唔係真係中國研究所的獨自具原創性的貢獻成果。如果係，自然係有正當性理由申請。而要證明這點，就必須證明 remdesivir 用來治療新冠狀病毒的用途係真係足夠「新穎」同時有足夠的實驗數據支持。</p><p>依度大家可能有個疑惑，既然上面提到 Gilead Sciences 本身對 remdesivir 用來治療冠狀病毒有使用專利，武漢病毒研究所點可能有正當理由獲得新型冠狀病毒的使用專利（即使係「新型」冠狀病毒都好）？依度就好睇所謂既「新穎」。譬如假設中國研究所發現 remdesivir 只有某個 exactly 的劑量同配合某種特定的其他藥物，先可以有效治療「新」冠狀病毒，而一直以來 Gilead Sciences 對此劑量和要配合何種藥物先有效治療新型冠狀病毒並不知情，咁就有機會滿足「具新穎性」的條件。</p><p>依個邏輯就好似可口可樂公司對佢既可口可樂有化合物專利權，但如果有一日有個研究所發現可口可樂係可以醫某種新冠狀病毒，咁果個研究所絕對係有重要的原創性貢獻，想申請特定用可口可樂來醫治新冠狀病毒的使用權，其正當性至少初步看來無咁可疑。</p><p>5. 而家武漢病毒研究所的申請仲未獲得授權，要獲得授權仲係未知之數，不過申請授權既過程一般都要幾年時間，而申請內容細節一般都要 12-18 個月後先知。所以 Gilead Sciences 副總裁 Sonia Choi 得知事件後，先話現時無法評論事件，因為未知具體申請內容。</p><p>值得一提，依個專利申請要通過國際專利合作條約 (PCT) 先會對其他地域性國家有效力，而且會有相對嚴格的通過標準把關，無咁容易造假授權獲得專利。</p><p>6. 當然，隻藥本身係 Gilead Sciences 授權比中國機構進行臨床測試，亦係 Gilead Sciences 主動與中國機構（同其他國家機構）合作研究。武漢病毒研究所申請內容竟然完全無提到 Gilead Sciences 的貢獻，亦無事前同 Gilead Sciences 協商，係絕對不道義（對方似乎咁有誠意，睇下有無得溝通達成雙贏協議先係聰明又道德的做法）。而且依個所謂研究成果係唔係真係武漢病毒研究所獨創，更係極大疑問。另一大道德問題係武漢病毒研究所早於 1 月 21 日就申請依項專利，似係根本未知成效就爭先申請左，動機可以話係國民利益著數，但絕對唔係合理既做法。</p><p>7. 綜合而言，武漢病毒研究所依個動作可以話動機係為國民健康利益著想（唔想病人以後可能捱貴藥），所以先「搶注」去申請使用專利，但依個做法存在唔少道德問題，而且實際上有機會會造成不利後果，例如引發藥商撤回其他用於治療其他疾病的產品，以保護自己產品的專利利益。</p><p>8. 藥物的專利問題係長期而複雜的道德議題。例如 Efavirenz—EFV 依隻藥係醫愛滋病最重要的藥物，但被藥商壟斷用來牟取暴利，好多病人都因藥貴負擔唔起。2006 年泰國政府就因此強制取消藥商對此藥的專利，令本來只能治療 3000 多名國民變成可治療 8 萬多名國民。不少人道和醫療組織便歡迎依個決定。點樣更道德和有效令全球人民獲得重要而便宜的藥物治療，書生希望大家會更關心依樣問題。</p><p>＠<a href="https://www.facebook.com/makeinterestingreading/?__tn__=K-R&eid=ARDG1RC8SKaa9agLNk4kIjCP7Pza5NjtBol-ciCNVl-HfeW8EK9PaFNuBLcx5M7myVRvfsnnh_h0zO2C&fref=mentions&__xts__%5B0%5D=68.ARBaaXzExE6wg4Af6lLiOgr5wrLAbLECYDvrg0ycLV0GILscK0oVm15i-m5UL5HlKCwcvp6vS_RAabmTSbUXNaZxUGVsK_zO7sUUby7GKdanCfln2QjZr4gzMHgXlXPQxBY2tPLyeO8nZB__CGHHq9ZQiUTqDENcEjBMC1rBCukIF0ozPBVGKThp4LimV-3NIr8Yztc3Aya02Fm6WWWJ1STPAOCFTvn74dZ4xtuZjSAAOu_skI063wc2uha6PEpSrRn3JJtU2ZnpQtB28spaqMjWQjv1qR_hyIFufkn-cQW3BFyWefr71d65Js8u53QlXRnK00OnAZ0KqCGDBUDBFZ_Zu_W8" target="_blank">書生百用</a></p><p>============</p><p>若果你想支持書生繼續寫作，歡迎課金給我，沒有什麼比基本收入更重要。</p><p>【經營困難，贊助書生100蚊】</p><p>銀行戶口：783-279938-668，香港恆生銀行， PangChit</p><p>PayMe : D232548655/ QRCode: <a href="https://goo.gl/jMm6pw" target="_blank">https://goo.gl/jMm6pw</a></p><p>PayPal：<a href="https://l.facebook.com/l.php?u=http%3A%2F%2Fpaypal.me%2Fbacchuspang%3Ffbclid%3DIwAR2KtEaD2eMjOW6URM8I7Fvlz-vhTp5pyAZUSiHrzAvBm-Goyq550xxHx0s&h=AT27hfVImX1I7tQ91ECh3kwPCTOA0IpXBC36G4Khf6Ves9nm8L761oIGy_MWX7w41n9jRAgrQB73KOowRntYtySv01v2-iKNfMZBZgcM9bE8_7zE7RVyNdLoOnX289_61dvjiuGRjz-k1kuKho8g6fqrO4YJ_oD0HKMvIIomcSrqLM5Bvj8H3k4HJ9hR8O-qkQthROHZ8bpfGj7VLjD0AymKl7UipCavokj1LRXxWAvZRX_lJlhoXRZRPN_bYvNjCHmWJGgk-LXXZsYzmvHtuU1B5VxniMQ0l4aJQig795uM2J2LeffnDhzayyrjXz05NdGuR85UBSBTNCvgWHxiSkaZxzS-7YBlPR5Q0EBixQG6wQZ76_HTespORUcOTIt1Now2j8QQcD258V1naxSuikuE8I3fra3QRMWfjvuAGuZGdssCdu_lRqTTlrGzyYYXOoaLuQ5y1SlS8GkRDfzyIae3qpkzBzciV2m2wqP21uR7p1IXTPkDrRH6K83BE41xdbxNoziKGUvATU9B220MU5BHqCyLNC1tagDB2ODRCFGSH6cZmu-742cJWYDoqwRxHQS3m56L8zWeHqnR_OmEjYo4DF8mlBc7Hy_ko2zys-uqO3_LGm9gHZF501QxzND9T-d56A" target="_blank">paypal.me/bacchuspang</a></p><p>轉數快ID: 4225793</p>
