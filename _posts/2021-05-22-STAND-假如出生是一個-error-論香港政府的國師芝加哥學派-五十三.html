---
layout: post
title: 假如出生是一個 Error — 論香港政府的國師芝加哥學派（五十三）
date: 2021-05-22 13:42:39.000000000 +00:00
link: https://thestandnews.com/society/%E5%81%87%E5%A6%82%E5%87%BA%E7%94%9F%E6%98%AF%E4%B8%80%E5%80%8B-error-%E8%AB%96%E9%A6%99%E6%B8%AF%E6%94%BF%E5%BA%9C%E7%9A%84%E5%9C%8B%E5%B8%AB%E8%8A%9D%E5%8A%A0%E5%93%A5%E5%AD%B8%E6%B4%BE-%E4%BA%94%E5%8D%81%E4%B8%89/
categories: stand
tags: blog
author: " Y.t. Chan"
---

<img width="600" src="https://images.weserv.nl/?url=cdn.thestandnews.com/media/photos/cache/1_blkz7_600x0.png" /><br /><br /><p><strong>【字幕：人生？為什麼？<br/>
時間、地球滅亡前 XXX 年。《自肥企画》完結，尋找生而為人的理由。】</strong></p>
<p><strong>甲：</strong>我是誰？節目播完了，人生還有甚麼值得期待？<br/>
<strong>乙：</strong>期待，是一切痛苦和失望的開始，序幕。<br/>
<strong>丙：</strong>人的出生，本來就是一個 error。<br/>
<strong>乙：</strong>就算不是，人生都無可避免地經歷一個又一個 error，慢慢 error 化，變成 error 的同義詞。<br/>
<strong>甲：</strong>不是啊，世上總有幸福快樂地過一生的人。<br/>
<strong>乙：</strong>但那個人不會是你，不會是我。<br/>
<strong>丙：</strong>幸福到底，實在太稀罕，就算是天造地設的戀人，不羨仙幾十年，終要死別，剩下另一個孤苦伶仃地苟活，等死。<br/>
<strong>乙：</strong>除非二人同遭不測。<br/>
（乙、丙站到甲身後）<br/>
<strong>乙：</strong>所以，人，最好不出生。<br/>
<strong>丙：</strong>如果萬一出生，也不要慶祝生日，出生只是父母強加你身上的意外。<br/>
<strong>甲：</strong>不是這樣的，你們想得太負面了！人就算無可避免地有 error，但我們仍可設法駕馭 error，生命的意義就在於和 error 一次又一次的戰鬥。</p>
<p><strong>【字幕：戰鬥、何故】</strong></p>
<p><strong>乙：</strong>首先要問，點解你要戰鬥？<br/>
<strong>甲：</strong>因為我已經出生，我還未想死。<br/>
<strong>丙：</strong>你只是欺騙自己。<br/>
<strong>甲：</strong>我無。<br/>
<strong>乙：</strong>有一種自娛，叫令得自我感覺良好。<br/>
<strong>甲：</strong>你們老屈我！<br/>
<strong>丙：</strong>你驚呀？你以為你真的可以駕馭 error，別說笑了。</p>
<p><strong>【字幕：error、是甚麼】</strong></p>
<p><strong>乙：</strong>只要駕馭 error，就可以搵到自己嘅價值㗎喇咩？<br/>
<strong>丙：</strong>error 嘅本質係咩呀？<br/>
<strong>甲：</strong>只要駕馭 error，大家會欣賞我，會肯定我，這世界大多數人都希望獲得別人肯定的，就算一國之君也不例外。咁樣有咩唔啱？<br/>
<strong>乙：</strong>錯就錯在虛妄，以為這世界有永垂不朽。就算做到偉人，都無法填滿你嘅空虛……<br/>
<strong>丙：</strong>除非他夠無知，無知地以為人類不會滅亡。<br/>
<strong>甲：</strong>呃……吓？</p>
<p><strong>【字幕：error、何故】</strong></p>
<p><strong>乙：</strong>呢個係艱難嘅時代。<br/>
<strong>丙：</strong>error 之所以無處不在，正因為太多人想得世界太簡單，估不到有咁多制肘和限制。<br/>
<strong>甲：</strong>我們可以克服制肘。<br/>
<strong>乙：</strong>世界有太多不幸。<br/>
<strong>丙：</strong>每日都痛不欲生！<br/>
<strong>甲：</strong>生於 error 的年代，做一個充滿 error 的人，都可以不按牌理咁歡笑，這便是將人生的 error 作最大的利用，喪事當喜事來辦，係呢時代大家都需要嘅能力。<br/>
<strong>乙：</strong>駕馭 error？<br/>
<strong>甲：</strong>駕馭 error。<br/>
<strong>丙：</strong>駕馭 error，談何容易？</p>
<p><strong>【字幕：駕馭、憑甚麼】</strong></p>
<p><strong>甲：</strong>唔係咁㗎，個世界就算不可以大變，至少可以微調㗎！<br/>
<strong>乙：</strong>所有嘅新聞、所有你接收到嘅資訊，社交媒體嘅圖、片，要麼缺乏前文後理，了無意義，係片段化，泛濫、無用嘅麻醉藥，要麼是有權有勢的人，同某些學者專家，夾埋向社會長期做的思想工作。你想甚麼，一早已被「巿場」植入腦裡，你還以為是自己做決定，很理性。<br/>
<strong>丙：</strong>擘大你雙眼。<br/>
<strong>甲：</strong>唔係咁㗎！<br/>
<strong>乙：</strong>擘大你雙眼！<br/>
（甲捂耳尖叫）<br/>
<strong>甲：</strong>啊，我想問講咗咁耐，你地願意和我一起駕馭人生的 error 嗎？<br/>
<strong>乙：</strong>你想得太天真……<br/>
<strong>丙：</strong>你嘅睇法反映咗你嘅高度。<br/>
<strong>甲：</strong>答我呀！你哋咪再拉開話題！<br/>
<strong>乙：</strong>如果剛才嘅解說，對你嚟講了無意義，我仲有乜好講？你明不明白，駕馭 error，要有很多條件配合。其中一樣，係社會的經濟結構、文化和遊戲規則。你知道香港是一個怎樣的城巿嘛？為何那麼多人感到壓抑、漆黑一片，充滿無力感和挫敗感？因為我們人生的每一個環節都身不由己啊！<br/>
<strong>丙：</strong>在香港，發達容易搵食難，即是有錢的人用錢搵錢就輕而易舉，腳踏實地的人就捱生捱死，捱到周身病痛，都只能勉強搵兩餐晏仔食，生活仲無乜保障。<br/>
<strong>甲：</strong>點解政府唔做嘢，民間社會又唔反對？<br/>
<strong>乙：</strong>證明你無睇過<a href="https://www.thestandnews.com/tag/%E8%AB%96%E9%A6%99%E6%B8%AF%E6%94%BF%E5%BA%9C%E7%9A%84%E5%9C%8B%E5%B8%AB%E8%8A%9D%E5%8A%A0%E5%93%A5%E5%AD%B8%E6%B4%BE/" target="_blank">〈論香港政府的國師芝加哥學派〉</a>系列。<br/>
<strong>丙：</strong>如果你未準備好戰鬥，嚴肅謹慎嘅警醒又有咩用？<br/>
<strong>甲：</strong>你哋都同意我要駕馭 error？<br/>
<strong>丙：</strong>我們是否同意，並非重點。<br/>
<strong>乙：</strong>要戰勝荒謬，首先要接受荒謬嘅必然性。<br/>
<strong>甲：</strong>文明總會勝利，係信念！我們不能坐以待斃。只要一日仲留喺呢片土地上，每一個人都用自己嘅方式，喺自己嘅崗位戰鬥，一個人唔會成功，但如果每一個人都盡力嘅話，每一個人都盡力嘅話……<br/>
<strong>乙：</strong>祝你好運。<br/>
<strong>丙：</strong>（面向乙）明知徒勞，都要設法駕馭人生的 error，這便是荒謬的真正意思？</p>
<p style="text-align: center;"><housenewsphoto data-photo-id="249990"></housenewsphoto></p>
<p> </p>
<p>（意念來自<a href="https://www.thestandnews.com/culture/error-%E8%87%AA%E8%82%A5%E4%BC%81%E7%94%BB-%E7%B5%90%E5%B1%80%E6%9C%AB%E6%AE%B5%E5%B0%8D%E7%99%BD%E7%B4%80%E9%8C%84-%E4%B8%80%E5%80%8B%E4%BA%BA%E5%94%94%E6%9C%83%E6%88%90%E5%8A%9F-%E4%BD%86%E5%A6%82%E6%9E%9C%E6%AF%8F%E4%B8%80%E5%80%8B%E4%BA%BA%E9%83%BD%E7%9B%A1%E5%8A%9B%E5%98%85%E8%A9%B1/" target="_blank">《自肥企画》大結局</a>）</p>
<p><a href="https://www.facebook.com/uncletunghk/posts/4191836067527896" target="_blank">作者 Facebook</a></p>
