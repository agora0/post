---
layout: post
title: "【新浪潮 ‧ 3】啱 Channel 的「中年危機」：如何避免變成大台、老屎忽？"
date: 2021-06-13 02:40:55.000000000 +00:00
link: https://thestandnews.com/culture/%E6%96%B0%E6%B5%AA%E6%BD%AE-3-%E5%95%B1-channel-%E7%9A%84-%E4%B8%AD%E5%B9%B4%E5%8D%B1%E6%A9%9F-%E5%A6%82%E4%BD%95%E9%81%BF%E5%85%8D%E8%AE%8A%E6%88%90%E5%A4%A7%E5%8F%B0-%E8%80%81%E5%B1%8E%E5%BF%BD/
categories: stand
tags: blog
author: 立場專題
---

<img width="600" src="https://images.weserv.nl/?url=cdn.thestandnews.com/media/photos/cache/20210613-01_c9eXs_600x0.png" /><br /><br /><p>《啱 Channel》的 office 出名靚。「四台聯播」《試當真》所拍的偽紀錄片中，也曾以此作故事橋段。游學修和 Locker 看見「混血肥仔」的落地玻璃「老細房」，說了句「都骨子喎」，還坐上肥仔的座椅上自拍。</p>
<p>這個橋段，不知為甚麼一直在腦內揮不去。步入他們 office 時，忍不住四處張望。</p>
<p>好靚是真的。採用了大量落地玻璃，金屬線條亦甚有格調。門口玄關處有一個及頂的酒櫃，放滿了不同種類的威士忌，又以日本威士忌為主。當中不少是之前在市面炒賣成風的酒款，響 21 也好像放了幾支。還有一台生啤 Tap。</p>
<p>會議室也用了落地玻璃。就是故事中，游學修叫蝦條哥「幫吓手」，做個樣讓人以為他們合作愉快的那間房。</p>
<p><housenewsphoto data-photo-id="252583"></housenewsphoto></p>
<p>這些都予人強烈感覺——這是一間「公司」。與「四台聯播」的另外三個台相比，啱 Channel 的確更有「企業感」——他們的「老細」有自己房，他們的 studio 有「會議室」；除了拍片，還會發展其他業務，像是網購；也有較明確的階級分工。例如編劇 Ban 姐，她的名片上，職銜是 Head of creative，四年年資的她，現時已儼然是部門主管，「要睇新人」。</p>
<p>但在「順風順水」、「有規模」的表象下，「混血肥仔」Tommy 也坦白承認，「其實就算有四台（聯播），我哋都係走下坡。」</p>
<p>自 2016 年正式成為一間公司，發展至今，在人手和廣告收入增加的同時，隨之而來的是「越嚟越商業」、「嚟嚟去去都係嗰啲橋」的評語。《啱 Channel》他們亦曾嘗試開拓新的範疇，像是綜藝、直播，但他們也承認作品效果平平。</p>
<p>如果說，網台、Youtube 對比起傳統電視台，是後起的新浪潮，在浪潮仍新的時候，啱 Channel 在某程度上，已經在面對如同電視台一樣的「中年危機」。</p>
<p><housenewsphoto data-photo-id="252574"></housenewsphoto></p>
<h3><strong>年輕員工：網台更有創作空間</strong></h3>
<p>技術上來說，《啱 Channel》2013 年已誕生。「混血肥仔」Tommy 當時還在廣告公司當剪接師，開設一個 facebook page，起初只是讓自己一了心願。本身在理工大學修讀數碼設計的 Tommy，2012 年曾創作一條描述香港隊打入世界盃的短片，還入圍了藝發局主辦的「鮮浪潮」短片展。Tommy 說，當時他堅持每年創作一條短片，大概是有點「不忘初心」的意味。而啱 Channel facebook page 便是成為他發布個人作品的渠道。</p>
<p>直到 2016 年左右，他與四、五名初始成員，把「啱 Channel」這個名字，變成一間公司，之後再有編劇 Ban 姐等第二代成員加入。到今天，它啱 Channel 已儼然是一間有規模的 production house，他們的 YyouTtube channel 有近 30 萬訂閱，每條短片也有數萬，以至致上十萬的瀏覽數。</p>
<p>收入漸趨穩定，公司人數也開始增長。同事間分工更清晰，亦會有學生在職實習。訪問當天，<a href="https://www.youtube.com/watch?v=jOGwHpkMO6Q" target="_blank">他們剛好有一個短劇要拍攝</a>。Ban 姐說，劇本正正是由他們的實習員工構想，她作為主管，當日只是從旁協助。</p>
<p>短劇的內容大約是說，男主角蝦條哥在街上碰見一對情侶，然後想起自己的往事云云……劇本上有外景，也有廠景，攝影師和收音師一併俱全，雖然不像電視台拍攝時的千軍萬馬，但已可說是「職業級」的製作。</p>
<p>至少，是街坊走過時，會知道是「拍緊戲」，會繞道而行的程度。</p>
<p><housenewsphoto data-photo-id="252575"></housenewsphoto></p>
<p>劇中的另一男角，是二十出頭的 Victor。他其實是剛入職的員工，本職是撰稿員。他說不習慣當幕前，但在網台的世界，幕前幕後的界線模糊，「如果有角色，要我咁樣（形象）嘅人，我咪做囉。」</p>
<p>Victor 在入職啱 Channel 前，亦曾在另一個網媒工作過。他說其實沒有特別要在網台工作，只是要進入電視台較講求人脈，「見到（網台）有招聘廣告，咪試吓，如果畢業時 ViuTV 請我，我都會試。」</p>
<p>網台未至於能取代傳統電視行業，但亦幾可肯定，至少在年輕一代的心中，這不是一個退而求其次的選項。「四台聯播已經係一個突破點…其實係大家嘗試緊唔同嘅嘢。以前每個（電視）台都好原地踏步，做自己嘢，無好多嘗試去同唔同台、或者 youtuber 去合作……呢度反而有更大創作空間。」Victor 如是說。</p>
<h3><strong>由「傳統」走入新時代</strong></h3>
<p>現在人人都懂說，要改朝換代了，要浩浩蕩蕩迎來另一新世紀了。但幾年前，當這個時代仍是嫩芽，要一個人去主動迎接時代，放棄本身在主流業界「悶，但安穩」的位置，全身投入新興的市場，其實也需要一點勇氣。</p>
<p>啱 Channel 創辦人 Tommy 說，他畢業之初，夢想是當廣告導演，「到 16、17 年左右，我做到廣告導演，做咗之後就發現，好多嘢同我本身諗法好唔同，即係現實嘅商業世界，做廣告導演，係無辦法做到創作。」</p>
<p>Tommy 形容，當廣告導演其實只是「一場 show」，客人是觀眾，導演便是「主角」，「因為佢（客人）畀咗錢嚟㗎嘛，如果大家去廣告現場，佢哋乜嘢都係問導演㗎，『「喂導演呀你覺得點啊』」。咁其實對於佢哋嚟講，佢問導演，佢自己都覺得係 involve 咗喺入面呀嘛。」</p>
<p>他說，在傳統的廣告創作上，「現場幾多人出現」其實不是基於「需要」，「10 個人、或者 20 個人、或者 5 個人都得嘅」。相比起劇本、拍攝調度等「創作」上的安排，決定登場人數的，其實只是「個客畀幾多錢」。如同 Tommy 所說，一切只係「做畀個客睇」的 show。「其實大家都唔係做緊創作㗎啦，大家都係做緊工業。」</p>
<p>「有人都問過我，會唔會返去做（傳統）廣告呀？我一定唔會，即係我覺得太假啦，香港。外國我唔知，我未見過，香港真係唔掂。」</p>
<p><housenewsphoto data-photo-id="252576"></housenewsphoto></p>
<p>類似的經歷，藝名「蝦條哥」的阿峰也在「大台」感受過，「我最初係做婚禮攝影，跟住好不容易入到去電視台（TVB），但係又發覺原來我不停係拍緊啲煲湯呀，飲食節目，教你點樣用好平嘅錢去食到一餐好嘢。」</p>
<p>「相傳就係話，你要做 PA（助理編導）做夠 6 至 7 年左右，先有機會升做導演嘅，咁我就覺得我捱唔到啦，我唔可以咁樣浪費青春。即係煲湯煲 7 年。」於是只做了幾個月，他便離開了大台。</p>
<p>就在 Tommy 對傳統廣告界失望的同時，《毛記電視》興起，網台突然成為了另一個可能，「令到有啲客呢，都會見到，有個平台叫啱 Channel，都有人睇佢喎，有啲人就會嘗試落廣告…就試吓勇敢啲…我哋就跳入去呢個地方啦。」</p>
<p>阿峰坦言，當時對全職做網台有保留，「唔覺得有得做」，「即係我純粹覺得玩，我 part-time 嚟玩…後尾我先認真當呢一件事係一個職業。」</p>
<p>Ban 姐也說，最初也是抱著玩的心態加入，但「做做吓」，發現「原來真係搵到錢」。她笑言，「當啲錢越嚟越多，就唔可以再鳩啦。」</p>
<p><housenewsphoto data-photo-id="252577"></housenewsphoto></p>
<h3><strong>拍鍾意嘅片，仲要搵到錢</strong></h3>
<p>本來在「主流」浮沉的 Tommy 和阿峰兩人，加上其他創始成員，一下子找到了一片新天地。用 Ban 姐的說法，他們在這裡讓他們兒能「放飛自我」，不同的題材，不同的呈現方式都能嘗試，雖然主要收入來源仍然是廣告，但即使是拍廣告片，他們也認為比以往有趣得多。</p>
<p>阿峰笑言「網片呢，客戶唔識得 judge 你係咪有收視」，「衰啲咁講，賣唔賣到廣告真係其次嚟㗎，條片好睇好玩，先係最緊要。但係以前嘅廣告就係『客戶說了算』，你有冇講到我哋嗰啲 key message 啊，我又要你好爆，但係我又要框住你喺個傳統入面爆。」</p>
<p>Tommy 則以煎牛扒比喻，「傳統廣告入面呢，煎之前你會知道塊牛扒係煎成點，入面有咩配料，幾配熟，你會知道晒所有嘢囉，而我就係當中一個配料。網片就係，同樣都係一塊牛扒，但係會煎到點呢，會唔會有格仔紋呢？呢啲就係創作者自己可以去扭轉。」</p>
<p><housenewsphoto data-photo-id="252598"></housenewsphoto></p>
<p>當然，這些都與網片沒有 air time 和廣播條例限制不無關係。<a href="https://www.youtube.com/watch?v=p6BvOZocpao" target="_blank">像這條廣告</a>，客戶是「虛擬銀行」，片中的 product message 極之直白，就是以一對情侶的相處為故事，再由男女主角直接把產品內容說出來。老實說，整條廣告難說得上是創意澎湃，厲害的反而是，到故事差不多播到一半，三分多鐘才開始出現「客戶訊息」，這是在傳統媒體無法想像的事情。縱使是多大膽、多「疊水」的客戶，也難以一口氣在電視台播出一條 6 分多鐘的廣告。</p>
<p>Ban 姐憶述，她剛進公司時，接到的第一單 job，是一個「溶腩酵素」的廣告，「原來拍網片都有廣告落嗰喎。」隨後更開始有電影公司找上門，「試吓俾少少錢你，幫我宣傳吓套電影。」</p>
<p>她當時發現，原來在網片中，「明星」都「可以咁樣玩法」，「以前有跟吓電影，或者有跟吓廣告呢，會知道顧客係至高無上，個星更加係遙不可及。」但拍係原來網片係可以與明星打成一片，「喂，點呀你，嗰排首新歌好唔好聽呀？」她笑說：、「幾得意。」</p>
<p>Ban 姐說，她入職公司時，Tommy 只向她下達了一個要求，「你拍咩都好啦，你諗啲嘢啦，每個禮拜拍一條啦。」這便是她嚮往的自由，「唔會話畀佢限住咗，一定要諗某一類嘢…咩七級豬、成人片又試吓、去大陸食牛歡喜，乜都試吓，嗰個過程係好玩。」</p>
<p>這份自由，其實也能見諸於不同的 Channel。如同之前刊出的<a href="https://www.thestandnews.com/culture/%E6%96%B0%E6%B5%AA%E6%BD%AE-1-%E5%B0%8F%E8%96%AF%E8%8C%84-%E9%82%84%E6%9C%AA%E5%A4%A0-30-%E6%AD%B2%E7%9A%84%E4%B8%80%E5%AE%B6%E4%BA%BA-%E5%9C%A8%E5%90%8C%E4%B8%80%E8%89%98%E8%88%B9%E4%B8%8A%E8%BF%BD%E5%A4%A2%E6%88%90%E9%95%B7/" target="_blank">小薯茄訪問</a>，他們的成員多次強調，是同一個 Channel 的人，一起想出有趣的想法，寓工作於娛樂。</p>
<p><housenewsphoto data-photo-id="252579"></housenewsphoto></p>
<h3><strong>好玩，因為人</strong></h3>
<p>這幾乎是創作者的理想狀態。</p>
<p>阿峰也深表同感，「好玩，第一樣重要嘅嘢係人囉……我諗好多 Channel，其實點解會成為咗一個 Channel，就係因為佢有一班人，同佢一齊志同道合嘅人，一齊拍吓拍吓就成為咗一個 Channel。」</p>
<p>「我記得 Tommy 講過一句說話係幾啱，當你做網片，其實做嘅係自己想做㗎嘛，你收個客錢拍廣告，嗰啲係客嘅嘢嚟。但係而家我拍一個 vlog，譬如我而家想拍一個旅行嘅遊記，係我自己想講嘅嘢…呢一個過程入面，我哋越嚟越知道，我哋有個 platform 去做一啲我哋自己想做嘅嘢，講一啲自己想講嘅嘢，係會真係會開始返唔到轉頭。」</p>
<p>阿峰也提到，Tommy 的領導風格，特色之一是「唔怕柒」，「柒咪柒囉，咪再做過囉，佢係令成間公司，所有人都接受咗呢樣嘢，我覺得係好緊要嘅。」他以四台聯播的 live 為例子，當日他們負責主持時，整個氣氛就是「尷尬囉」。「完全冇準備就走去做主持，咁就柒啦…輕視咗，原來大家個 expectation 好高，覺得應該係（一場）show…柒完都真係有嘢『銀』住嘅，因為真係好多人睇緊呢一件事，咁咪會覺得自己，搵幾日消化吓囉…下次再做咋嘛。」</p>
<p><iframe allowfullscreen="" class="responsive-video" frameborder="0" src="https://www.youtube.com/embed/dOUUnjCJ2L8"></iframe></p>
<p>打開《啱 Channel》的 youtube，會見到很多不同類型的節目，由短劇、綜藝、直播清談到街訪也有。即使放諸香港的 youtube channel，他們也是屬於多元化的一個。「只要個同事 handle 到，大家又覺得條橋 OK，咁咪試囉，（呢度）唔會有太大框架去逼你做邊一啲嘢。」</p>
<p>如此看來，似乎真的能實踐到 Tommy 的理念，「我嘅堅持都係用盡辦法，去希望provide 到我覺得係最啱 creator 嘅工作環境啦，即係例如自由嘅返工時間啊，例如你淨係交到一條片、岀到片就得㗎喇。我唔係好理你嘅題材拍乜嘢，總之你唔好犯法就得㗎啦。」</p>
<p>即使現在成為偌大一間頗有規模的公司的老闆，Tommy 仍然以創作人自居。事實上他也一直有「產出」。受訪當日，他人在英國大老遠去到英國，此行本身主要是拓展網購業務，但他也有「出片」，將數個移英港人的故事拍成短片。老闆管數，創作人看出品，兩者看似總有矛盾，但 Tommy 說，把兩個身份放上天秤的話，永遠是創作人一方勝出。</p>
<p>「我希望可以保障到 creator 最大嘅自由，呢個係我嘅底線。」</p>
<p><housenewsphoto data-photo-id="252599"></housenewsphoto></p>
<h3><strong>當小工廠變成大工廠</strong></h3>
<p>啱 Channel 成立之初，每名成員也要身兼數職，像 Tommy 既是老闆，也要負責製作，同時是幕前演員；阿峰也由「機器組」變成「蝦條哥」；本身負責 marketing 的芊蕙，變成「芊蕙子」。Tommy 說，以前公司小，誰有空，誰懂做，便誰去做。</p>
<p>阿峰也形容，當時公司的上下階層概念，其實很模糊，「當時佢 (Tommy) 其實老細嘅形象唔係好出嘅，都係因為有啲人會請佢去 sharing 呀，啲人先知道佢係《啱 Channel》嘅創辦人。」</p>
<p>但後來有點變化。</p>
<p>曾說底線是保障創作者的自由和熱情，但 Tommy 也承認，當公司一直擴張，「實際上一路營運嘅時候，危機會隨住唔同嘅嘢出現。」他說的，不只是營運之類的危機，而是作為創作者「初心」的危機。</p>
<p>創意小工廠當然自由，但當工廠規模開始擴大增加，架構複雜、流水作業等問題也不免出現。舉例來說，即使開了個不好的節目，「一日老細無叫 cut」，員工也只能做下去。</p>
<p>像是啱 Channel之前的直播節目。Tommy 說，去年初疫情爆發，公司幾乎零收入，被逼求變下，他們設立了網購平台。隨之以來則是一系列「sell」網購的直播節目，但不論是節目效果及反應，似乎都不甚理想。</p>
<p>「輕視咗啲同事需要訓練嘅時間。即係坦白講，唔係每一個人行埋去鏡頭面前都可以講一個鐘係有趣嘅…慢慢啲觀眾覺得佢哋好拖呀，或者係冇咗嗰個趣味呀，咁慢慢同事都覺得好大壓力。就會越嚟越冇信心囉。」</p>
<p>「佢哋唔會自己 cut 個節目㗎嘛，即係佢哋都要堅持做落去。」直至幾時？「咁所以唯有，我就係有個位話，好啦停呀，我哋唔做喇咁樣。」</p>
<p>Show 做得不好，但又 must go on，要繼續做。只因為「老細」無叫 cut。This sounds TVB。而 Tommy 說，這個問題，在去年起已困擾整間公司。</p>
<p><housenewsphoto data-photo-id="252580"></housenewsphoto></p>
<p>「可能佢哋會覺得，『Tommy 說了算，即係 Tommy 既然講到咁，唯有要做啦…』」作為老闆，他認為，「你要講返出嚟，如果唔係我唔知。」</p>
<p>這近乎是每間企業在成長過程中，都無法避免的問題。初時公司人少，架構簡單，團隊一心向前，說做就做，是最有活力的時間。但當規模增加，老闆不能再當毫無架子的老闆，資深員工和年輕員工之間，開始分「上下」，架構和規則建立起來……創意的空間也就慢慢壓縮，甚至變得公式化，流水作業。</p>
<p>TVB 便是最好的例子。曾經的創意產業「木人巷」，在壟襲斷市場後，變成「車衣工場」。阿峰厭惡的那些「煲湯節目」，成了「大台」的穩陣之選。</p>
<p>訪問中，Tommy 多番強調不想被稱為網絡上的「大台」「唔好叫佢哋做大台」，「人係好衰，大嘅意思就係有一段時間想稱霸…但係其實網絡嘅生態，或者喺影視嘅生態，創作嘅生態，係一定會有競爭。」</p>
<p>他也深明，台一大，就會老，一老就會老屎忽，最後又會只剩下「工業」，創意 bye bye。作為「老細」，他不可避免地要訂下制度，像是每星期出一條片，甚至到有一段時期每日一條片，或者分工 drama team，綜藝 team 等等。但他重申，不會讓制度「定死」，作為領導者，要想辦法如何保持創作者的熱情。</p>
<p>「即係就算有一個人同我講話，我呢個禮拜真係出唔到（片）啦…但係你有個 bigger  reason 你唔岀，我點會唔畀俾佢說服呢？」</p>
<p>「即係你一年都總有啲日子會冇（熱情），但係你總要撻返着，撻唔着嘅話，就冇㗎啦，可能你已經唔適合…即係自己都做咗好多年，即係我自己去咗英國拍呢一個節目，之前其實我喺香港拍咗三條片之後先過嚟嘅。我寫嘅時候，我都唔覺得自己枯乾，我都覺得自己係有嘢想講㗎。」</p>
<h3><strong>危機感纏身，才不會變成 TVB</strong></h3>
<p>Ban 姐和阿峰都認為，啱 Channel 不可能變成 TVB 這樣的工廠，「大台永恆」，即使出品如何拙劣，也好像「點都死唔去」。相對地，他們更愛說這個平台「總有一日會收皮」。「我成日諗自己係會收皮嘅。」阿峰笑說，「咁我就係睇吓，點樣收皮之前賺多啲錢啦。」</p>
<p>之後他正色道，「我花咗咁多時間、心機，發現好似我終於識得講嘢（在幕前）…我未講夠㗎，我仲可以講好多嘢喎…只要你有一日，仲繼續講嘢嘅話，好似係唔會收皮…甚至乎我有同肥仔討論過，就算啱 Channel 呢個名冇咗都無所謂，最緊要係人。」</p>
<p>「假設『蝦條哥』呢一個名冇咗，但係我一樣可以繼續拍我嘅旅遊片，我嘅拍拖片，都係我嘅嘢，冇人可以改變到。咁我覺得呢一個係我嘅諗法。」</p>
<p>Ban 姐則認為，正正是因為抱持一份「會收皮的危機感」，才會令自己繼續「想做」，「如果你係好穩陣，覺得啱 Channel 一定會做到一百歲，入棺材都仲喺度，咁你會覺得嗰樣嘢係咩？」</p>
<p>「就係要覺得你下下都會畀人淘汰，你先會繼續想進步…如果唔係，你覺得好穩陣嘅話，就等於打緊政府工，因為佢一定會長存，我朝九晚五就得啦，我求其寫條片就得啦。」</p>
<p>「唔會係咁樣。」</p>
<p><housenewsphoto data-photo-id="252582"></housenewsphoto></p>
<p>當然，網絡生態的直接反應，也令網台不可能看著幾百部機頂盒，然後自我感覺良好。「嗰啲 view 數反應，睇一睇就知你最近嘅收視。同出面嘅討論度，仲有冇人講緊你 Channel 呢…所以點解我哋成日覺得自己係死緊，就係因為我哋 anytime 都 feel 到我哋真係收皮嘅邊緣。」阿峰說得坦然。</p>
<p>因為覺得自己會「收皮」，所以才會謙卑，才不會變成井底蛙般的所謂「大台」。</p>
<p>「四台聯播」中，啱 Channel 的《妙手神醫》收視報捷，至今已有逾 53 萬 views。Tommy 在 IG 上說：「豪哥（借自《試當真》的男主角）算唔算真係幫啱 Channel 起死回生？」如果如阿峰所說，所有事情都看 view 數定奪，那他們大可以說一句「知我咩料啦」，然後安心等廣告上門。</p>
<p>Tommy 也在 IG 上說：「豪哥（借自《試當真》的男主角）算唔算真係幫啱 Channel 起死回生？」但在同一個 IG post，Tommy 他也寫上「高高低低 霎眼雲煙 繼續努力 唯一出路」。</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/CN6LYoognXI/?utm_source=ig_embed&amp;utm_campaign=loading" data-instgrm-version="13" style=" background:#FFF; border:0; border-radius:3px; box-shadow:0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width:540px; min-width:326px; padding:0; width:99.375%; width:-webkit-calc(100% - 2px); width:calc(100% - 2px);">
<div style="padding:16px;">
<div style=" display: flex; flex-direction: row; align-items: center;">
<div style="background-color: #F4F4F4; border-radius: 50%; flex-grow: 0; height: 40px; margin-right: 14px; width: 40px;"> </div>
<div style="display: flex; flex-direction: column; flex-grow: 1; justify-content: center;">
<div style=" background-color: #F4F4F4; border-radius: 4px; flex-grow: 0; height: 14px; margin-bottom: 6px; width: 100px;"> </div>
<div style=" background-color: #F4F4F4; border-radius: 4px; flex-grow: 0; height: 14px; width: 60px;"> </div>
</div>
</div>
<div style="padding: 19% 0;"> </div>
<div style="display:block; height:50px; margin:0 auto 12px; width:50px;"><a href="https://www.instagram.com/p/CN6LYoognXI/?utm_source=ig_embed&amp;utm_campaign=loading" style=" background:#FFFFFF; line-height:0; padding:0 0; text-align:center; text-decoration:none; width:100%;" target="_blank"><svg height="50px" version="1.1" viewbox="0 0 60 60" width="50px" xmlns="https://www.w3.org/2000/svg" xmlns:xlink="https://www.w3.org/1999/xlink"><g fill="none" fill-rule="evenodd" stroke="none" stroke-width="1"><g fill="#000000" transform="translate(-511.000000, -20.000000)"><g><path d="M556.869,30.41 C554.814,30.41 553.148,32.076 553.148,34.131 C553.148,36.186 554.814,37.852 556.869,37.852 C558.924,37.852 560.59,36.186 560.59,34.131 C560.59,32.076 558.924,30.41 556.869,30.41 M541,60.657 C535.114,60.657 530.342,55.887 530.342,50 C530.342,44.114 535.114,39.342 541,39.342 C546.887,39.342 551.658,44.114 551.658,50 C551.658,55.887 546.887,60.657 541,60.657 M541,33.886 C532.1,33.886 524.886,41.1 524.886,50 C524.886,58.899 532.1,66.113 541,66.113 C549.9,66.113 557.115,58.899 557.115,50 C557.115,41.1 549.9,33.886 541,33.886 M565.378,62.101 C565.244,65.022 564.756,66.606 564.346,67.663 C563.803,69.06 563.154,70.057 562.106,71.106 C561.058,72.155 560.06,72.803 558.662,73.347 C557.607,73.757 556.021,74.244 553.102,74.378 C549.944,74.521 548.997,74.552 541,74.552 C533.003,74.552 532.056,74.521 528.898,74.378 C525.979,74.244 524.393,73.757 523.338,73.347 C521.94,72.803 520.942,72.155 519.894,71.106 C518.846,70.057 518.197,69.06 517.654,67.663 C517.244,66.606 516.755,65.022 516.623,62.101 C516.479,58.943 516.448,57.996 516.448,50 C516.448,42.003 516.479,41.056 516.623,37.899 C516.755,34.978 517.244,33.391 517.654,32.338 C518.197,30.938 518.846,29.942 519.894,28.894 C520.942,27.846 521.94,27.196 523.338,26.654 C524.393,26.244 525.979,25.756 528.898,25.623 C532.057,25.479 533.004,25.448 541,25.448 C548.997,25.448 549.943,25.479 553.102,25.623 C556.021,25.756 557.607,26.244 558.662,26.654 C560.06,27.196 561.058,27.846 562.106,28.894 C563.154,29.942 563.803,30.938 564.346,32.338 C564.756,33.391 565.244,34.978 565.378,37.899 C565.522,41.056 565.552,42.003 565.552,50 C565.552,57.996 565.522,58.943 565.378,62.101 M570.82,37.631 C570.674,34.438 570.167,32.258 569.425,30.349 C568.659,28.377 567.633,26.702 565.965,25.035 C564.297,23.368 562.623,22.342 560.652,21.575 C558.743,20.834 556.562,20.326 553.369,20.18 C550.169,20.033 549.148,20 541,20 C532.853,20 531.831,20.033 528.631,20.18 C525.438,20.326 523.257,20.834 521.349,21.575 C519.376,22.342 517.703,23.368 516.035,25.035 C514.368,26.702 513.342,28.377 512.574,30.349 C511.834,32.258 511.326,34.438 511.181,37.631 C511.035,40.831 511,41.851 511,50 C511,58.147 511.035,59.17 511.181,62.369 C511.326,65.562 511.834,67.743 512.574,69.651 C513.342,71.625 514.368,73.296 516.035,74.965 C517.703,76.634 519.376,77.658 521.349,78.425 C523.257,79.167 525.438,79.673 528.631,79.82 C531.831,79.965 532.853,80.001 541,80.001 C549.148,80.001 550.169,79.965 553.369,79.82 C556.562,79.673 558.743,79.167 560.652,78.425 C562.623,77.658 564.297,76.634 565.965,74.965 C567.633,73.296 568.659,71.625 569.425,69.651 C570.167,67.743 570.674,65.562 570.82,62.369 C570.966,59.17 571,58.147 571,50 C571,41.851 570.966,40.831 570.82,37.631"></path></g></g></g></svg></a></div>
<div style="padding-top: 8px;">
<div style=" color:#3897f0; font-family:Arial,sans-serif; font-size:14px; font-style:normal; font-weight:550; line-height:18px;"><a href="https://www.instagram.com/p/CN6LYoognXI/?utm_source=ig_embed&amp;utm_campaign=loading" style=" background:#FFFFFF; line-height:0; padding:0 0; text-align:center; text-decoration:none; width:100%;" target="_blank">在 Instagram 查看這則貼文</a></div>
</div>
<div style="padding: 12.5% 0;"> </div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #F4F4F4; border-radius: 50%; height: 12.5px; width: 12.5px; transform: translateX(0px) translateY(7px);"> </div>
<div style="background-color: #F4F4F4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"> </div>
<div style="background-color: #F4F4F4; border-radius: 50%; height: 12.5px; width: 12.5px; transform: translateX(9px) translateY(-18px);"> </div>
</div>
<div style="margin-left: 8px;">
<div style=" background-color: #F4F4F4; border-radius: 50%; flex-grow: 0; height: 20px; width: 20px;"> </div>
<div style=" width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg)"> </div>
</div>
<div style="margin-left: auto;">
<div style=" width: 0px; border-top: 8px solid #F4F4F4; border-right: 8px solid transparent; transform: translateY(16px);"> </div>
<div style=" background-color: #F4F4F4; flex-grow: 0; height: 12px; width: 16px; transform: translateY(-4px);"> </div>
<div style=" width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"> </div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style=" background-color: #F4F4F4; border-radius: 4px; flex-grow: 0; height: 14px; margin-bottom: 6px; width: 224px;"> </div>
<div style=" background-color: #F4F4F4; border-radius: 4px; flex-grow: 0; height: 14px; width: 144px;"> </div>
</div>
<p style=" color:#c9c8cd; font-family:Arial,sans-serif; font-size:14px; line-height:17px; margin-bottom:0; margin-top:8px; overflow:hidden; padding:8px 0 7px; text-align:center; text-overflow:ellipsis; white-space:nowrap;"><a href="https://www.instagram.com/p/CN6LYoognXI/?utm_source=ig_embed&amp;utm_campaign=loading" style=" color:#c9c8cd; font-family:Arial,sans-serif; font-size:14px; font-style:normal; font-weight:normal; line-height:17px; text-decoration:none;" target="_blank">混血肥仔 Tommy Tsang（@avtommy）分享的貼文</a></p>
</div>
</blockquote>
<script async="" src="//www.instagram.com/embed.js"></script>
<p>這就是「網台新浪潮」的世界，成功也好，失敗也罷，轉眼間都會 reset。比起已經被制度寵壞的老舊創作工廠，他們更深明「叢林法則」，只有不停地游，才不會被沖走。</p>
<p> </p>
<p>撰文｜劉偉程</p>
<p>採訪｜劉偉程、阿果</p>
<p>攝影｜劉子康</p>
<p>協力｜鄧可盈</p>
<p>實習記者黃幗芙對本文亦有貢獻。</p>
