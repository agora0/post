---
layout: post
title: "【德廣語言觀察】林鄭話一定走數，我其實幾開心 — 兼論「走數」德文點講"
date: 2021-07-18 14:38:35.169000000 Z
link: https://www.thestandnews.com/politics/%E5%BE%B7%E5%BB%A3%E8%AA%9E%E8%A8%80%E8%A7%80%E5%AF%9F%E6%9E%97%E9%84%AD%E8%A9%B1%E4%B8%80%E5%AE%9A%E8%B5%B0%E6%95%B8%E6%88%91%E5%85%B6%E5%AF%A6%E5%B9%BE%E9%96%8B%E5%BF%83-%E5%85%BC%E8%AB%96%E8%B5%B0%E6%95%B8%E5%BE%B7%E6%96%87%E9%BB%9E%E8%AC%9B
categories: stand
tags: blog
author: 石賈墨
---

<figure><img src="https://images.weserv.nl/?url=assets.thestandnews.com/media/photos/657346394324756.png"><figcaption><span>圖片素材：作者製圖、立場新聞資料圖片</span></figcaption></figure><p>呢幾年，喺林鄭口中吐出嘅語言，我覺得無一句唔係難聽過粗口。</p>

<p>未選特首之前，佢話要修訂《防止賄賂條例》，<a href="https://www.ceo.gov.hk/chi/pdf/Manifesto_C_revised.pdf" target="_blank">係喺政綱嘅第一條就咁寫</a>。依家佢話行政長官喺行政立法司法之上，呢條條例係衝住佢憲政責任而嚟，過去好多法例削弱咗佢嘅地位，<a href="https://www.thestandnews.com/politics/%E6%9B%BE%E6%89%BF%E8%AB%BE%E6%94%B9%E9%98%B2%E8%B3%84%E4%BE%8B%E9%81%A9%E7%94%A8%E7%89%B9%E9%A6%96-%E6%9E%97%E9%84%AD%E4%B8%80%E5%AE%9A%E8%B5%B0%E6%95%B8-%E5%85%8D%E5%89%8A%E5%BC%B1%E7%89%B9%E9%A6%96%E5%9C%B0%E4%BD%8D%E4%B8%8D%E7%AC%A6%E6%86%B2%E5%88%B6%E8%B2%AC%E4%BB%BB" target="_blank">所以「一定走數」</a>，講完之後個樣有少少奸笑嘅感覺。</p>

<p><strong>相關報導：</strong><a href="https://news.rthk.hk/rthk/ch/component/k2/1601033-20210715.htm" target="_blank">曾承諾防賄條例涵蓋特首　林鄭月娥：一定走數 — RTHK</a></p>

<p>憎佢還憎佢，同大家嘅感覺有少少相反，聽完林鄭咁講之後，我竟然覺得幾開心。</p>

<p>竟然？</p>

<p>佢依家就係直接咁講：我就係大撚哂，亦要保持大撚哂嘅地位，肯定唔會守諾言，吹咩。</p>

<p>老實講，有咩講法係直接得過講「我一定走數」？無。講走數的話，林鄭走得少咩？選之前就梗係話呢樣實得嗰樣會做。</p>

<p>講個笑話畀大家聽：<a href="https://youtu.be/9EL9ESYGFfs" target="_blank">林鄭講過</a>「如果香港人嘅主流意見，令我無辦法擔任行政長官，我會辭職」。</p>

<p><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/9EL9ESYGFfs" title="YouTube video player" width="560"></iframe></p>

<p>講民意，一兩球上街唔算，你就話撐警有三百萬簽名。</p>

<p>講法治，出街帶幾條索帶嘅後生仔就係暴動，受賄式免費食鮑魚就經一事蔡一智唔會追究。</p>

<p>講一國兩制，講一國又話咩大灣區又叫人上去發展，香港製造變中國製做你又話指黑為白。</p>

<p>你講哂啦。</p>

<p>所以走數其實唔係重點，重點係認唔認。</p>

<p>我諗好多香港人都知依家你贏咗，威威，但係要聽埋你啲搬龍門又假又虛偽嘅講法，有時候仲辛苦。所以佢依家收回小部分虛偽，擺明車馬「走數」，唔屈啲咩藉口出嚟，聽落起碼夠串夠直接，副嘴臉配合返啲語言。</p>

<p>咁走數其實德文又點講呢？同好多廣東話嘅字一樣，「走數」無直接嘅翻譯，呢度有兩個勉強可以表達到嘅講法。</p>

<p>如果係偏向商業上嘅行為，德文有 abschreiben 呢個字，同英文嘅 write off 十分相似，報稅嘅時候都係一個技巧。佢嘅名詞 die Abschreibung，就係「折舊」咁解。所以「撇帳」，「走數」，德文可以翻譯成 die Schulden abschreiben。</p>

<p>但係呢個字都有一個引申俗語嘅意思：放棄。所以 Du kannst das abschreiben 唔係話你可以用嚟計折舊報稅，而係話你可以放棄了。</p>

<p>走數另一個意思係「龜縮」，明明話做又唔做，我覺得好多時候呢個意思都比較重，因爲走嘅，唔係真係錢財上嘅數，係道理上嘅虧欠。咁德文就有一個反身動詞可以講，叫 sich verdrücken，同樣係俗語講法。drücken 呢個字本身有「壓落嚟」嘅意思，亦有「靜靜地走」嘅意思，加咗 ver- 呢個詞頭之後，就有一個負面嘅感覺，就係「走咗去」，「逃避」嘅意思。例句：Er hat sich feige verdrückt.&nbsp;佢懦弱地走咗數。</p>

<p>不負責任，推卸責任，違反諾言，德文可以講 verantwortungslos, die Verantwortung abschieben, das Versprechen brechen 等等，都可以用標準語言嘅方式嚟講。</p>

<p>&nbsp;</p>

<p><strong>延伸閱讀：</strong>&nbsp;&nbsp;<br>
<a href="https://www.stegermatt.de/blog-separable-verb/" target="_blank">【德廣語言觀察】廣東話嘅「可分割動詞」？&nbsp;</a><br>
<a href="https://www.stegermatt.de/blog-swiss-vs-hongkong/" target="_blank">【德文學習】到底講德文有口音，有無問題？&nbsp;<br>
【德語趣聞】當瑞士德語遇上港式德文&nbsp;</a></p>

<p><a href="https://www.stegermatt.de/blog-carrie-lam/" target="_blank">作者網誌</a></p>
