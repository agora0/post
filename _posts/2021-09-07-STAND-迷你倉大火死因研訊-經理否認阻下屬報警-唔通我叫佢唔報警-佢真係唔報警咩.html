---
layout: post
title: "【迷你倉大火死因研訊】經理否認阻下屬報警：唔通我叫佢唔報警，佢真係唔報警咩？"
date: 2021-09-07 07:00:04.794000000 Z
link: https://www.thestandnews.com/court/%E8%BF%B7%E4%BD%A0%E5%80%89%E5%A4%A7%E7%81%AB%E6%AD%BB%E5%9B%A0%E7%A0%94%E8%A8%8A%E7%B6%93%E7%90%86%E5%90%A6%E8%AA%8D%E9%98%BB%E4%B8%8B%E5%B1%AC%E5%A0%B1%E8%AD%A6%E5%94%94%E9%80%9A%E6%88%91%E5%8F%AB%E4%BD%A2%E5%94%94%E5%A0%B1%E8%AD%A6%E4%BD%A2%E7%9C%9F%E4%BF%82%E5%94%94%E5%A0%B1%E8%AD%A6%E5%92%A9
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/mini.png"></figure><p>2016 年牛頭角淘大時昌迷你倉發生四級大火，約 108 小時始救熄，奪去兩名消防員的性命。死因研訊今（7 日）續，助理物業經理呂國榮供稱，接到下屬來電指三樓起火，著他使用滅火筒，但否認阻止他報警。呂強調報警是在場人士決定，「唔通我叫佢唔報警，佢真係唔報警咩？」、「我有話『等埋我』，冇話等埋我先報警呀嘛」。他又反問代表死者家屬的律師，「我經常喺街上見到垃圾桶頂有煙，唔通我又走去報警？」</p>

<p>時昌迷你倉助理物業經理呂國榮供稱，案發當日早上在荃灣完成工作，乘小巴返回新蒲崗辦公室途中，收到下屬即時任區域經理黃家晉的來電，指淘大迷你倉三樓地下有火。呂形容其語氣平淡，「唔知大火定細火」，呂表示會趕回來，並著他嘗試用滅火筒。呂再致電老闆時景恆，表示淘大迷你倉三樓起火及暫不回公司，時景恆回應：「有咩要跟進，第一時間同我講」。</p>

<p><strong>經理指與上司下屬通話　無人提議報警</strong></p>

<p>研訊主任程慧明詢問，呂與下屬及老闆曾否提議或商討報警；呂表示三人均沒有提議，他認為或可以用滅火筒撲熄火種，「因為我得到嘅資訊係有火，我理解（火勢）唔係咁嚴重，當時我冇問仔細啲。」呂其後再接到黃的電話，指「頭先有火，依家唔見」，他遂著黃買毛巾。呂稱沒在電話提及買毛巾的原因，庭上解釋：「我理解啲火燒完有煙⋯⋯不時之需我用條毛巾（掩鼻）入去睇睇」。</p>

<p>呂強調黃僅稱「三樓有火」，「唔係話火燭、有煙，我個人感覺未必係好嚴重。」他在鑽石山下車，轉乘地鐵到九龍灣地鐵站，再步行至迷你倉，歷時約半小時。他先在一樓放下背囊再上三樓，看到迷你倉門打開，黃向他表示保安強哥已報警。</p>

<div><figure><img src="https://images.weserv.nl/?url=assets.thestandnews.com/media/photos/fire-ntk_xP8R2.png"></figure></div>

<p><strong>經理曾在倉門口大叫「有冇人」</strong></p>

<p>呂稱最擔心倉內有人，欲行入倉視察，惟受煙味影響遂退後，在門口大叫兩至三下「有冇人」。呂著黃返回一樓及點算同事數目，自己在三樓等候消防及警察。呂向警察表示「同消防講入去睇下有冇人」。五分鐘後，呂亦離開迷你倉。</p>

<p>呂早前供稱倉單位之間的走廊闊度是一米，代表死者張耀升家屬的大律師曾藹琪指，消防處調查後發現闊度少過一米，質疑「你話會巡倉，冇發現走廊少過一米？」呂回應：「唔會搵把尺度走廊。」</p>

<p><strong>經理：根據下屬描述　認為是細火</strong></p>

<p>曾指出，黃有向呂形容「個火去到膝頭咁高」；呂表示有可能但不記得，「如果佢有咁同我講，我覺得需要報警」。他又指根據下屬的描述，認為「地下有火」應是細火，他亦無指火堆是在倉內，故呂認為地下就是「走廊」的意思。他又指：「如果佢（下屬）描述得好啲，我會叫佢逃離現場，喺安全地方報警。」</p>

<p>曾再問呂報警有沒有顧慮，呂表示：「首先我想話報唔報警唔係我定，我唔係第一身喺現場，我透過佢哋知道，唔通我叫佢唔報警，佢真係唔報警咩？」他強調沒有阻止下屬報警，「現場情況有變，佢可以評估、衡量，我冇唔批准，我心中認為係細火。」</p>

<p><strong>經理指「等埋我先」不等於「等埋我先報警」</strong></p>

<p>呂指報警應由在場人士決定，「冇話唔准佢報警」，同意曾向下屬說「我返緊公司，等埋我先」，但強調「我冇話等埋我先報警呀嘛」。被問及報警有何不妥，呂反問律師：「如果可以自行救熄，係咪可以唔洗驚動警方？」、「我經常喺街上見到垃圾桶頂有煙，唔通我又走去報警？」</p>

<p>高級消防隊長張耀升 2016 年 6 月 21 日，在時昌迷你倉火警撤退時疑與隊員失去聯絡，獲救時已失去知覺，同日證實死亡，終年 30 歲。消防隊目許志傑則在同月 23 日，被發現昏迷在迷你倉內，送院後不治，終年 37 歲。</p>

<p>案件編號：CCDI-333、334/2016(SH)</p>
