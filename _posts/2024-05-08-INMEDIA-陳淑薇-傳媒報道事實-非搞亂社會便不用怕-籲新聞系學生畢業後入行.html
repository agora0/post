---
layout: post
title: 陳淑薇：傳媒報道事實、非搞亂社會便不用怕 籲新聞系學生畢業後入行
date: 2024-05-08 10:29:20.000000000 +00:00
link: https://www.inmediahk.net/node/%E5%AA%92%E9%AB%94/%E9%99%B3%E6%B7%91%E8%96%87%EF%BC%9A%E5%82%B3%E5%AA%92%E5%A0%B1%E9%81%93%E4%BA%8B%E5%AF%A6%E3%80%81%E9%9D%9E%E6%90%9E%E4%BA%82%E7%A4%BE%E6%9C%83%E4%BE%BF%E4%B8%8D%E7%94%A8%E6%80%95-%E7%B1%B2%E6%96%B0%E8%81%9E%E7%B3%BB%E5%AD%B8%E7%94%9F%E7%95%A2%E6%A5%AD%E5%BE%8C%E5%85%A5%E8%A1%8C
categories: inmedia
tags: blog
author: 獨媒報導
---

<img src="https://www.inmediahk.net/files/column_images/2024050818.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>資深傳媒人陳淑薇去年獲頒授金紫荊星章，當局讚揚其多年來製作範圍廣泛的高質素新聞資訊節目，獲社會認同和讚揚。陳淑薇在近日一個訪問中，被問到現時在香港從事新聞，是否已成為敏感行業。陳淑薇認為只要報道事實，並非搞亂社會便不用害怕，並呼籲新聞及傳理系學生畢業後入行，指做記者可以擴闊視野：「當你知道咗好多嘢嘅時候，你會覺得自己係吸收咗好多嘢，你其實有個滿足感。然後你再諗，呢行雖然人工少少，其實坦白講，足以養活自己同屋企人。」</p>
<p>現時為商業電台主席特別顧問的的陳淑薇，曾任商台新聞及公共事務部總監、香港新聞行政人員協會主席，現同為香港新聞博覽館副主席，去年獲行政長官李家超頒授金紫荊星章。</p>
<p><strong>陳淑薇：報道事實應客觀、公正  不應斷章取義</strong></p>
<p>陳淑薇早前接受恒大傳播學院節目《恒傳學院》訪問，稱現時仍十分喜歡做新聞，稱如要做到好的新聞報道：「便要將事實嘅全部，冇自己認為係點點點，而係真係要將事實、客觀、公正，仲有唔好斷章取義講俾我哋嘅朋友聽，講畀香港嘅時候聽，讓佢哋對事情有個比較全面啲嘅了解。」</p>
<p>入行逾30年、在行內被尊稱為「May姐」陳淑薇認為，一般人只會選擇自己喜歡聽的事，而忽略了事實，而真正的新聞工作者應該將事實告訴朋友：「呢個責任係重大，但係好有意義。」被問到新聞是否敏感行業，陳淑薇承認是敏感，因為新聞要快而準，內容亦不能有錯：「今時今日大家就講，有好多唔同嘅法例出咗嚟啦，會唔會影響咗我哋講嘢？我自己好信就係，我哋講事實，我哋講真話，你唔係諗住要搞亂個社會嘅，你只係報道事實，咁你問我，我唔驚喎。」</p>
<p><a data-flickr-embed="true" href="https://www.flickr.com/gp/inmediahk/mCf93J3quH" title="螢幕截圖 2024-05-08 下午6.03.18"><img src="https://live.staticflickr.com/65535/53707435745_1f9d7bb23b_b.jpg" alt="螢幕截圖 2024-05-08 下午6.03.18" /></a><br /><em>影片截圖</em></p>
<p><a data-flickr-embed="true" href="https://www.flickr.com/gp/inmediahk/b0nynN1aE2" title="螢幕截圖 2024-05-08 下午6.03.15 1"><img src="https://live.staticflickr.com/65535/53707002911_2da08057fd_b.jpg" alt="螢幕截圖 2024-05-08 下午6.03.15 1" /></a><br /><em>影片截圖</em></p>
<p><a data-flickr-embed="true" href="https://www.flickr.com/gp/inmediahk/4y04B905R9" title="螢幕截圖 2024-05-08 下午6.02.18"><img src="https://live.staticflickr.com/65535/53707212628_91712f3883_b.jpg" alt="螢幕截圖 2024-05-08 下午6.02.18" /></a><br /><em>影片截圖</em></p>
<p><strong>指真誠客觀公正全面報道事實  便不怕沒有新聞自由</strong></p>
<p>作為新聞界老行尊，陳淑薇稱新聞工作令人嚮往的地方，就是記者每宗採訪，都能從採訪中學習到新知識，並學習使用電腦、輸入法、電話及人工智能：「嗰份工就係個個月有糧出，但係唔使交學費，有好多新嘢學。」她表示，即使科技改變了平台，但新聞原則及理念不應有所改變。</p>
<p>談到記者薪酬不高，但工時就較長，對年青人的意義何在。陳淑薇亦稱傳媒行業「有開工冇收工」，重申記者要將事實的真相，不偏不倚、客觀及公正地告訴受眾，讓對方了解事實真相：「當然你要自己令自己有呢個能力，去知道呢個真相係咩，自己要不停學習，喺不停學習嘅過程，當你知道咗好多嘢嘅時候，你會覺得自己係吸收咗好多嘢，你其實有個滿足感。然後你再諗，呢行雖然人工少少，其實坦白講，足以養活自己同屋企人。」</p>
<p><a data-flickr-embed="true" href="https://www.flickr.com/gp/inmediahk/1357z69Vf8" title="螢幕截圖 2024-05-08 下午6.08.20"><img src="https://live.staticflickr.com/65535/53707215793_d27d17634e_b.jpg" alt="螢幕截圖 2024-05-08 下午6.08.20" /></a><br /><em>影片截圖</em></p>
<p>她再三強調，只要以真誠、客觀、公正及全面地報道事實：「用呢個態度嚟處理新聞，其實你就唔使驚冇自由。」</p>
<p><strong>勉勵新聞系學生畢業後入行  稱做記者可擴闊視野</strong></p>
<p>在訪問中，陳淑薇提醒年輕一輩要認真做新聞：「你係夠養活自己，夠養活屋企人。但你話要好富貴呢？係無嘅，其實我哋人唔需要求咁多嘢。」她表示，自己未曾買過「名貴包包」，指做人不追求物質滿足感，而是精神上的滿足。</p>
<p>陳淑薇最後勉勵新聞系學生，在畢業後加入該行業，建議可先嘗試兩至三年是否喜歡，如喜歡便會繼續：「既然讀咗新聞，既然讀咗傳理，你就唔好諗住宜家要去考AO（政務主任）先，因為我哋呢行，畢竟令到你視野廣闊，好多嘢㗎。」</p>
<p><a data-flickr-embed="true" href="https://www.flickr.com/gp/inmediahk/QQH757AWHZ" title="螢幕截圖 2024-05-08 下午6.05.48"><img src="https://live.staticflickr.com/65535/53707004211_951744d532_b.jpg" alt="螢幕截圖 2024-05-08 下午6.05.48" /></a><br /><em>影片截圖</em></p>
<p><a data-flickr-embed="true" href="https://www.flickr.com/gp/inmediahk/q34B644q18" title="螢幕截圖 2024-05-08 下午6.06.33"><img src="https://live.staticflickr.com/65535/53707437775_3c47c3ca3b_b.jpg" alt="螢幕截圖 2024-05-08 下午6.06.33" /></a><br /><em>影片截圖</em></p>
</div></div></div>
