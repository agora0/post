---
layout: post
title: "【七一】李盈姿稱無故遭警帶走「好嬲好嬲」 指曾被叮囑要低調"
date: 2024-07-01 13:27:05.000000000 +00:00
link: https://www.inmediahk.net/node/%E7%A4%BE%E9%81%8B/%E3%80%90%E4%B8%83%E4%B8%80%E3%80%91%E6%9D%8E%E7%9B%88%E5%A7%BF%E7%A8%B1%E7%84%A1%E6%95%85%E9%81%AD%E8%AD%A6%E5%B8%B6%E8%B5%B0%E3%80%8C%E5%A5%BD%E5%AC%B2%E5%A5%BD%E5%AC%B2%E3%80%8D-%E6%8C%87%E6%9B%BE%E8%A2%AB%E5%8F%AE%E5%9B%91%E8%A6%81%E4%BD%8E%E8%AA%BF
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240701ly_0.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>早前曾涉「小彤群抽會」煽動案被捕的李盈姿，<a href="https://bit.ly/3VKXq2M">今早在灣仔港鐵站內被警方帶走</a>，之後獲放行。她晚上近7時現身銅鑼灣東角道，指今早警員以為她有禁制令在身，故將她帶走。她強調早前的禁足令並不包括灣仔，加上早已失效，對被無故帶上警車感到「好嬲好嬲」，並反問：「佢哋（警員）叫我低調，唔好俾人影，你咁樣拉我，點低調啫？」</p>
<p>法新社記者蘇昕琪今早在 Twitter 上發布多段影片，指李盈姿在灣仔港鐵站內被截停，隨後被兩度帶入港鐵控制室旁邊的房間；期間李曾向便衣警員解釋，出門只是想去游泳，但最終被警員帶上警車。被問到入夜後為何來到銅鑼灣，李盈姿表示：「七一梗係要嚟銅鑼灣，平時七一有得遊行，之前年年七一都嚟。」她續指沒有明確計劃，「企下㗎咋，同朋友傾下偈」。</p>
<p><a data-flickr-embed="true" href="https://www.flickr.com/gp/inmediahk/167M0YVzYZ" title="IMG_2832"><img src="https://live.staticflickr.com/65535/53828086740_a9f5756cbc_b.jpg" width="1024" alt="IMG_2832" /></a></p>
<p><strong>劉公子身穿黃花恤衫：訴求全在心中</strong></p>
<p>至晚上七時半，富商「劉公子」劉定成亦現身銅鑼灣崇光百貨外。他身穿印有黃花圖案的恤衫，並手提印花圖案的手袋：「我嘅訴求全部喺我心內，我唔會講出嚟，亦都唔需要表達，盡在不言中呀嘛。」他又引用許冠傑《鐵塔凌雲》的歌詞指：「我哋有句說話係『此時此處此模樣』，大家明嘅就明，唔明就一世都唔明。」</p>
<p>被問到衣服上的圖案是否自己設計，他搖頭：「唔會自己設計一樣嘢，一陣間又話你觸犯到敏感嘅問題。」至於今晚有何活動，劉公子笑著反問「我哋可以做啲咩呢？除咗食嘢行街，可以做啲咩呢？」</p>
<p>他提到今天來銅鑼灣前吃了下午茶餐，但就沒有享用七一優惠，「我唔會去食『選擇性』嘅優惠，唔會為咗佢less 29%就食佢指定嘅嘢」。</p>
<p><a data-flickr-embed="true" href="https://www.flickr.com/gp/inmediahk/33Uvro2535" title="IMG_2833"><img src="https://live.staticflickr.com/65535/53828086745_b1f139a82d_b.jpg" width="1024" alt="IMG_2833" /></a></p>
<p>對於七一少了市民「出嚟」，劉公子坦言有感唏噓，但指「我唔會叫人出嚟，一陣又話煽動」。他坦言自己則沒有擔心：「怕咩？驚SOGO冧落嚟？」他說最擔心的只是自己「對未來無得放長雙眼」。</p>
<p>劉公子提到，明早繼續初選47人案求情，自己亦會排隊旁聽，指現時靜靜支持是唯一可做的事：「人性全部都反映晒出嚟喺呢件事，大家都睇到咩環境，我哋都拭目以待。」他又為下周五（12日）60歲生日的戴耀廷送上祝福，「生辰快樂，萬事豁出去」。</p>
</div></div></div>
