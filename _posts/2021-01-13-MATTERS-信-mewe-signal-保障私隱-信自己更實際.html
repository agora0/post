---
layout: post
title: 信 MeWe Signal 保障私隱？信自己更實際！
date: 2021-01-13 01:58:33.000000000 +00:00
categories: matters
tags: blog
author: 馬思高
---

<p>（本文以香港粵文創作）</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/eb1f9209-9909-448d-8e23-44f418940f48.webp" onerror="this.srcset='https://assets.matters.news/embed/eb1f9209-9909-448d-8e23-44f418940f48.png'">

        <source media="(min-width: 768px)" srcset="https://assets.matters.news/processed/1080w/embed/eb1f9209-9909-448d-8e23-44f418940f48.png" onerror="this.srcset='https://assets.matters.news/embed/eb1f9209-9909-448d-8e23-44f418940f48.png'">

        <source type="image/webp" srcset="https://assets.matters.news/processed/540w/embed/eb1f9209-9909-448d-8e23-44f418940f48.webp">

        <img src="https://assets.matters.news/embed/eb1f9209-9909-448d-8e23-44f418940f48.png" srcset="https://assets.matters.news/processed/540w/embed/eb1f9209-9909-448d-8e23-44f418940f48.png" loading="lazy" referrerpolicy="no-referrer">
      </picture>
    <figcaption><span></span></figcaption></figure><p>近期由於 Twitter、Facebook 係美國政治上嘅行為，以及 WhatsApp 忽然之間出現嘅「新使用協議」，令一眾網民對現有主流嘅 SNS 以及即時通訊工具所代表嘅立場同「零」私隱政策反感，唔少人仲不斷宣傳要轉用小眾工具（如 MeWe 同 Signal）。如果係為反大台、打破社交媒體「一言堂」嘅情況而轉用嘅，我舉腳讚同呀；但係唔少人用私隱度高做理由去遊說，如果轉場係為私隱嘅......</p><p>站在我個人嘅立場：無一個網站，無一項電子工具，係能夠完全確保你嘅私隱安全。你唔會知道你而家所「信任」嘅網站或者服務，日後會唔會依靠可靠，一旦被有目的地收購（例如當初嘅 WhatsApp 被 Facebook 收購咁），咁所謂嘅私隱保障就完全無意義。即使無收購，科技世界發展迅速，你唔會知你用緊嘅服務或者裝置有無隱藏嘅漏洞，日後會被利用而打破私隱安全。</p><p>當然，最極端安全嘅上網方式，就係唔上網；最極端安全嘅電子工具，就係無電嘅工具。但係為求安全，亦唔代表要放棄科技嘅便利，要唔用 Cloud 工具唔用 SNS 唔打機唔睇片。以我為例，今時今日我依舊用 Dropbox YouTube Facebook Twitter Instagram 用得好密，ig post 相間唔中都會落 tag 落地點，電話上繼續有遊戲有 Netflix，WhatApp 繼續用。</p><p>咁樣睇，私隱問題上我又係唔係好危險？又唔一定。同樣係我嘅情況：放棄使用固定嘅 WhatsApp 號碼，變成一個長用嘅電話號碼（公務用）加n張太空卡號碼，WhatsApp 必然用太空卡號碼，電話、電腦長開VPN，電子裝置定期清理甚至洗機......</p><p>講咁耐，硬件配套再安全，都不如調整自己嘅習慣同行為。無論咩途徑都好，絕對唔講敏感內容，對方講嘅都截停佢。重要嘅嘢只會約見面講、場合唔會係公開場所（限聚令其實幫咗唔少，大條道理酒店開房去開會——雖然我好少咁做）。或者我嘅做法比較誇張（當然同我嘅工作有一定關係），但係大原則人人啱用。</p><p>方便與保安（私隱也好，人身安全也好）嘅取捨，要考慮嘅只係你願意兩邊各自放棄幾多，想維護自己嘅絕對私隱，要信嘅唔係硬件配套，而係自己。所以唔好簡單去諗轉咗 MeWe 同 Signal 就可以大鳴大放。讀過中史嘅就會明點解我會用「大鳴大放」去形容......</p><blockquote>Never ask "what tools" compromised us, instead evaluate "how we behave" compromised ourselves.</blockquote>
