---
layout: post
title: 林鄭卸任首受訪指修例仍然正確 獲林兆波支持「基本上就係不說話」
date: 2022-11-10 07:08:38.000000000 +00:00
link: https://www.inmediahk.net/node/%E6%94%BF%E7%B6%93/%E6%9E%97%E9%84%AD%E5%8D%B8%E4%BB%BB%E9%A6%96%E5%8F%97%E8%A8%AA%E6%8C%87%E4%BF%AE%E4%BE%8B%E4%BB%8D%E7%84%B6%E6%AD%A3%E7%A2%BA-%E7%8D%B2%E6%9E%97%E5%85%86%E6%B3%A2%E6%94%AF%E6%8C%81%E3%80%8C%E5%9F%BA%E6%9C%AC%E4%B8%8A%E5%B0%B1%E4%BF%82%E4%B8%8D%E8%AA%AA%E8%A9%B1%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/sut_1.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>前行政長官林鄭月娥卸任後首次接受訪問，她在內地傳媒的訪問中表示，重提2019年《逃犯條例》修訂引發的風波，強調修例仍然正確，指家人當時受到很大壓力，包括兒子遭人身攻擊，感謝獲中央信任、家人支持。至於丈夫林兆波，林鄭就表示二人間，「基本上就係不說話，支持係唔需要說話嘅，（我哋）去到一個境界係唔需要說話嘅，總之就喺你身邊。」</p>
<p>林鄭月娥接受內地媒體《南方網》訪問，訪問在位於金鐘太古廣場的前任行政長官辦公室進行，訪問長達一小時。她指兩名兒子在反修例風波期間，在學校內遭到人身攻擊：「我嘅家人係不單止有無形壓力，有形嘅壓力。小朋友喺學校會受到不明是非嘅人，對佢哋嘅人身攻擊。」</p>
<p><strong>失敗告終歸咎《國安法》未立法  及外部勢力干預香港</strong></p>
<p>在2019年，林鄭月娥推行《逃犯條例》修訂，引發軒然大波，200萬港人上街抗議，特區政府最後宣布暫緩修例，指「The bill is dead」。中央「止暴制亂」，並就《港區國安法》立法，及「完善選舉制度」，落實愛國者治港。</p>
<p>然而三年過去，林鄭重申，相信當日提出修例以履行國際義務，及防止香港成為逃犯天堂，「仍然係正確嘅，不過喺呢個時間，喺呢個嘅因素之下，就會爆發出呢一場嘅風暴。」對於修例失敗告終，她歸咎特區仍未就《國安法》立法，國民教育亦沒做好，加上有外部勢力干預香港。</p>
<p>修例風波成為特區回歸後最大規模的社會動盪，林鄭就表示，全賴中央的支持，才能令自己堅定地走下去，包括：「話畀你聽你唔使驚，中央永遠都係香港最堅強嘅後盾。關懷！關懷⋯⋯到問我會唔會失眠，其實係無嘅。」</p>
<p><strong>林鄭指家人「唔知自己做緊咩」 感恩獲信任</strong></p>
<p>在修例風波最熾熱期間，有傳林鄭對中央提出請辭，她最後亦完成五年任期。林鄭便再次提到，自己是講信用的人，稱在2017年7月1日的上任演辭中，曾引述歌曲《同舟之情》歌詞，「你都會經歷風浪嘅，但唔緊要，只要有我喺你身旁，會為你護航，咁所以你唔可以走咗去㗎嘛！」</p>
<p>她亦特別感謝家人支持：「因為佢哋其實唔知我做緊咩，佢哋真係唔知、無興趣，佢哋全部都係喺學術研究嗰方面嘅領域，無興趣政治，亦都唔知道是是非非。但當你信任一個人，因為你同佢一齊生活，你知道呢個人嘅出發點啦，佢嘅初心啦，佢嘅原則，你就唔會質疑，你就係信一個人就係信一個人。」</p>
<p><strong>希望「做返一個普通人」  稱享受到街市買餸 </strong></p>
<p>在今年7月「退休」的林鄭月娥，她在開場中再次以勤力自居，稱42年公務生涯從不間斷地工作，「無停過話去放假一年」，目前已習慣卸任後的生活，「有另一個角色等住我去進入，呢個就係家庭主婦，我好希望做返一個普通人，做返我丈夫嘅太太啦，我兩個仔嘅媽媽。」</p>
<p>此外，林鄭早前到街市買餸，被市民拍下照片，她在訪談中稱家庭主婦自然要煮飯，所以特別喜歡到街市購買肉類及蔬果，「呢幾個月嚟都好享受呢一種嘅生活。」</p>
<p><strong>曾努力Connect  指「同行」需具「一國兩制」基礎</strong></p>
<p>在訪問中，林鄭重提五年任期內的工作，指在任期間為香港回歸以來最多挑戰，「係非常之不平凡嘅五年」，指立法會當地未有「愛國者治港」的情況下，更是非常艱巨。</p>
<p>林鄭在競選的時候提出「同行」、「We connect」，但未能成功落實。她辯指上任後已盡最大努力，與政府意見不一致的政黨、組織嘗試聯繫、交流及溝通，但認識到「同行」需要具有「一國兩制」的基礎，稱帶領香港「好深度咁去經過咗探索嘅過程」令一國兩制得以完善。她最後強調，在《港區國安法》立法，及落實「愛國者治港」後，香港遠較之前穩固。</p>
<p><strong>冀對台灣宣傳一國兩制  盼回國內重點大學講課</strong></p>
<p>國家主席習近平在今年6月30日訪港，林鄭獲對方會見，希望她能繼續為香港和國家的發展作出貢獻。林鄭自言，曾在最前線經歷了一國兩制最艱難的階段，對如何實踐有進一步體會，希望不但對香港市民，亦兩對內地、台灣人民作宣傳。</p>
<p>前行政長官董建華、梁振英在卸任後均出任全國政協副主席，外界關注林鄭的去向。林鄭表示：「我唔需要咩新嘅崗位，但係呢我都好希望能夠有呢個機會，喺我哋國家嘅重點大學裡面講一國兩制。以後我嘅時間多咗咁多，橫掂我都係遊覽國家嘅名山大川，咁我就順便可以去講課。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
