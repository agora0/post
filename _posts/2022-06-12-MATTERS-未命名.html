---
layout: post
title: 未命名
date: 2022-06-12 10:43:41.000000000 +00:00
link: https://matters.news/@Mankiyip/%E6%9C%AA%E5%91%BD%E5%90%8D-bafyreif5cjgwzm4opar6scctegpyjnohfwciphnk5dxzubmenkpr5uu2jy
categories: matters
tags: blog
author: 薯仔
---

<p>好喜歡讀楊照講書，深入淺出，睇咗佢講【百年孤寂】，容易理解很多。今日睇佢嘅【推理之門由此進】，介紹四位推理小說家同埋佢哋嘅作品。</p><p>第一個係柯南道爾，佢創作嘅福爾摩斯成奠定咗推理小說嘅類型，而佢用華生講述福爾摩斯嘅故事又係一個空前嘅敍事模式，介乎全知與旁觀、主觀與客觀之間，令讀者對福爾摩斯更有真實感。</p><p>第二個係 Raymond Chandler 同佢創作嘅 Philip Marlowe，硬漢偵探 （hard-boiled detective）仍然係歐美偵探劇嘅主流，而楊照係通過村上春樹嘅演說高牆與蛋，同埋海明威嘅【老人與海】去解釋所謂 hard-boiled ，硬漢堅強下面嘅本質仍是蛋，只是有些堅持。</p><p>第三個作者寫嘅第一本小說就成為經典，講嘅係 Umberto Eco嘅【玫瑰的名字】，一本裝滿知識難以消化但又迷人嘅推理小說，然後你又會從中認識到歷史，原來十四世紀嘅歐洲人如此生活，如此信仰。</p><p>第四個係宮部美幸同佢嘅【模仿犯】，楊照介紹日本推理小說嘅本格派同社會派，講松本清張的社會派是如何革新推理小說，而宮部美幸既繼承社會派傳統，又革新手法與觀念，令讀者既體驗惡的極限，又對世界多一重認識，佢對1990 年代嘅日本精確描述而成為國民作家。</p><p>睇完本書我又諗吓推理小說橋段。之前睇咗【圖書館戰爭】，而【玫瑰的故事】係關於壟斷書籍嘅圖書館謀殺案，我諗到背景設係新腥港禁書下嘅圖書館，男主角係一個原來當咗廿年警察嘅老差骨，因為堅持某些原則而係反送終後辭職做私家偵探，受委託調查係圖書館失踪嘅少年。會唔會好老套？偏偏早兩年多咗離奇死亡案，然後今日又不斷禁禁禁，現實真係咁荒誕。</p>
