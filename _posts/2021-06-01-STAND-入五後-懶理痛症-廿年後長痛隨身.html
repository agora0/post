---
layout: post
title: "「入五後」懶理痛症　廿年後長痛隨身"
date: 2021-06-01 01:15:58.000000000 +00:00
link: https://thestandnews.com/%E5%81%A5%E5%BA%B7/%E5%85%A5%E4%BA%94%E5%BE%8C-%E6%87%B6%E7%90%86%E7%97%9B%E7%97%87-%E5%BB%BF%E5%B9%B4%E5%BE%8C%E9%95%B7%E7%97%9B%E9%9A%A8%E8%BA%AB/
categories: stand
tags: blog
author: 賽馬會流金匯
---

<img width="600" src="https://images.weserv.nl/?url=cdn.thestandnews.com/media/photos/cache/image001_MRjPF_600x0.jpg" /><br /><br /><p> </p>
<p>【文：賽馬會流金匯 特約記者姜素婷】</p>
<p>「周身痛」這回事，總會與長者扯上關係。然而，有研究痛症的家庭醫學學者指出，大眾眼光應該要放在減少社會整體的痛症人口上，主要對象非痛症初起的「入五後」莫屬。</p>
<p>「香港中文大學賽馬會長者痛症緩解計劃」總監薛詠珊表示，當痛症發展至嚴重程度時，很難處理，醫生能做的也有限，除了處方止痛藥，實在沒有很多「法寶」可用。故此，要喚起那些處於早期痛症的患者「好好面對問題」的意識，及早以針對性運動等非藥物方法處理，以免損傷累積，無法緩解。</p>
<p><housenewsphoto data-photo-id="248940"></housenewsphoto></p>
<p>身兼中大賽馬會公共衞生及基層醫療學院副教授（家庭醫學）的她認為，社會很值得在中年以至五六十歲的輕度痛症患者身上下工夫。可是，現實往往不如預期。她一口氣道出三個原因。</p>
<p>首先，人到中年，總會開始發現身上痛楚處處。雖然他們的徵狀才剛剛出現，還未退化至嚴重程度，照理不難處理，但中年痛症患者大多<strong>缺乏求醫動機</strong>，非到了劇痛階段，是不會去看醫生的。「……你（指「入五後」）個痛係有時好啲，有時差啲，你梗係覺得：『我想去（睇醫生）嘅時候又冇事囉噃！』（於是）你又唔想搞咁多嘢。其實呢楂人 — 喺我嘅角度 — 係最幫得到，係可以prevent佢哋20年之後出現一啲慢性痛症，但係呢楂人我哋冇辦法，我哋 catch 唔到。」</p>
<p>其次，是中年人<strong>不知道痛症可以預防</strong>。「痛症都要預防，但係預防嗰part其實我哋做得好差，做得差嘅意思係冇人知道呢樣嘢可以預防。你唔覺得你（作為醫生）同人哋（指患者）講痛嘅時候，佢（指患者）<strong>冇諗過其實呢個痛係佢廿年累積而來</strong>？譬如佢廿年裏面又唔做運動，佢嘅姿勢又差又成日玩手機，跟住食嘢又唔食多啲蛋白質（攝取蛋白質不足致缺乏肌肉），即係幾樣嘢加埋（而造成）。」</p>
<p>第三，則是痛症預防本身也為醫療政策所忽視。「事實上，政府亦都唔會畀資源你（醫療體系）做呢一樣嘢。我哋成日話就話 preventive care 啫，但係<strong>預防咁多疾病，幾時輪到痛症？</strong>」她說。</p>
<p>那麼，到了最後，當輕微痛症惡化成慢性痛症，便如薛詠珊所言：「冇得返轉頭，冇得話嚟到睇完醫生，食粒藥以後就好似後生咁 — 呢樣嘢係冇可能。」</p>
<p>撇除政策層面的因素，作為「入五後」，假若出現痛症，不要以為小事又或疼痛症狀暫時消失而置之不理，應及早求醫，並通過運動增強肌肉 ，加上<a href="https://www.thestandnews.com/personal/%E5%9C%A8%E5%AE%B6%E9%81%8B%E5%8B%95%E6%8E%A8%E4%BB%8B-%E7%B7%A9%E7%97%9B%E7%AF%87/" target="_blank">改善姿勢</a> 以應對。</p>
