---
layout: post
title: 國安教育「教與學」
date: 2021-06-23 01:11:07.000000000 +00:00
link: https://thestandnews.com/politics/%E5%9C%8B%E5%AE%89%E6%95%99%E8%82%B2-%E6%95%99%E8%88%87%E5%AD%B8/
categories: stand
tags: blog
author: 葉振東
---

<img width="600" src="https://images.weserv.nl/?url=cdn.thestandnews.com/media/photos/cache/WTOgNIdlsuI_c9FmY_600x0.jpg" /><br /><br /><p>國家安全教育被納入中小學課程，包括15個學習領域或者科目，教育局更建議，2022/23學年開始，學校應該要全面落實同國安相關的教育同行政措施。改動咁多科目唔容易，學校準備好未呢？ </p>
<p>國安教育由拍板到實施的時間唔多，題材敏感；而目前教育局只係提供大原則，但點解釋呢啲大原則，未必人人有相同標準，老師講得少怕學生聽唔明，但講得多就怕惹上麻煩。 </p>
<p>上星期有報導話，港大內部討論過如何在國安法下保障研究與教席，有出席的人話感到無助，更有教職員情緒激動，話自己向大學奉獻學術生涯，卻被遺棄，感到絕望和恐懼。報導亦指，有港大的研究生，透過國安法舉報熱線，舉報兩名港大教職員。連港大都咁，可以想像其他教育機構中的老師可得到幾多支援！ </p>
<p>老師的壓力除咗來自學生，仲有管理層同教育局。上年培正中學有人發起反對「港區國安法」聯署，其中一名聯署人與培正副校長同名，教育局要求學校解釋及提交報告，又強調，所有教學人員，特別是學校管理層，必須以身作則。一旦老師因為教國安法掂到紅線，學校是否會提供法律支援呢？ 教協副會長田方澤話，國安教育已經不止是紅線，而是一片紅海，形容老師一郁就中，又指老師只可以教官方觀點，唔可以質疑，現在教學上不能批評政府，也不能表達政府不同意的觀點，制度內冇乜空間講真話，業內不少通識科教師已陸續請辭。 學校今年就要推國安教育，學校同老師準備好未？教育局的支援足唔足夠？學生點先為之學得好、點先為之學得唔好？今集請嚟香港教育工作者聯會副主席 鄧飛同我哋一齊講下，國安教育可以點教、可以點學。</p>
<p>支持青年發聲，歡迎追蹤《香港電台第一台》面書專頁： <a href="https://www.facebook.com/RTHKradio1" target="_blank">https://www.facebook.com/RTHKradio1</a></p>
