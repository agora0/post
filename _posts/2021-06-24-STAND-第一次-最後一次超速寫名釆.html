---
layout: post
title: 第一次／最後一次超速寫名釆
date: 2021-06-24 00:31:07.000000000 +00:00
link: https://thestandnews.com/media/%E7%AC%AC%E4%B8%80%E6%AC%A1-%E6%9C%80%E5%BE%8C%E4%B8%80%E6%AC%A1%E8%B6%85%E9%80%9F%E5%AF%AB%E5%90%8D%E9%87%86/
categories: stand
tags: blog
author: 畢明
---

<img width="600" src="https://images.weserv.nl/?url=cdn.thestandnews.com/media/photos/cache/198693068_F3Gzq_600x0.png" /><br /><br /><p>今日（6 月 23 日）三點幾近四點，電話響，一個聲音有點像走火警的「O3」打來：「最後一日出報紙喇，你如果想告別要快啲交稿喇！」</p>
<p>她說得急，我未聽得明：「你意思係星期六篇稿早啲交定聽日最後？」</p>
<p>「聽日最後，之後冇㗎喇，你告唔告別，會開多一版名釆」，說得很急很急。我問「咁幾點交，幾多字？」</p>
<p>「5 點，冇你平常咁多啦，幾百啦」。好明顯，一切非常突然。我都感到那種兵荒馬亂。</p>
<p>一睇，哇，剩得差不多一個鐘，要交出一篇告別文。</p>
<p>「好，即寫！」然後她 text 來「800 字」。即刻發癲咁諗講乜好寫乜好。（<a href="https://www.thestandnews.com/politics/蘋果簡史-副刊-昔日-蘋果-皇牌-黎智英親自尋人-名采-盡收天下兵器塑報格" target="_blank">仲要此時《立場》記者 J 打來想做訪問</a>，遲啲先啦大佬，趕尾班機呀）</p>
<p>第一次超速寫完名釆，<br/>
第一次寫稿似走難，<br/>
第一次交完稿冇同編輯對稿執漏。</p>
<p>寫字似俾大白鯊追 Time’s up Pens Down。</p>
<p>倒數，像打到嚟。</p>
<p>儘量希望說來得及說的。</p>
<p>不過，總覺得這不是最後一篇。「別了依然相信，以後有緣再聚」。</p>
<p>然後見有《蘋果》舊生會同學在面書說，她把這視為「暫別」，「十年廿年或更遠」冇人知。</p>
<p>她唱的是你離開了卻散落四周。</p>
<p>最後一夜，大批人自發走到報紙辨公大樓外，人潮塞得滿滿，大叫「加油！」、「多謝你哋呀！」、「多謝肥佬黎！」</p>
<p>我想，你應該非常自豪，睇吓今晚香港人如何送別《蘋果》！</p>
<p> </p>
<p>#告別篇自己睇報紙啦<br/>
#很久沒有不用寫稿的星期六了</p>
<p>（標題為編輯所擬）</p>
<p><a href="https://www.facebook.com/BudmingBudmingBudming/posts/4435017789862033" target="_blank">作者 Facebook</a></p>
<p><relatedarticlesblock data-count="1"></relatedarticlesblock></p>
