---
layout: post
title: 鄧炳強透露因警匪片《獵鷹》加入警隊 稱「從無刻意諗升職」
date: 2022-08-04 05:49:20.000000000 +00:00
link: https://www.inmediahk.net/node/%E6%94%BF%E7%B6%93/%E9%84%A7%E7%82%B3%E5%BC%B7%E9%80%8F%E9%9C%B2%E5%9B%A0%E8%AD%A6%E5%8C%AA%E7%89%87%E3%80%8A%E7%8D%B5%E9%B7%B9%E3%80%8B%E5%8A%A0%E5%85%A5%E8%AD%A6%E9%9A%8A-%E7%A8%B1%E3%80%8C%E5%BE%9E%E7%84%A1%E5%88%BB%E6%84%8F%E8%AB%97%E5%8D%87%E8%81%B7%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/lengjai.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>曾言自己不懂做警察，<a href="https://www.inmediahk.net/node/1071228">靠看成龍和方中信電影</a>「睇吓睇吓就識做」的保安局局長鄧炳強，近日出席一個活動時，透露自己加入警隊的原因，是因為劉德華成名電視劇《獵鷹》。劉德華在劇中為中大社工系學生，畢業後投考見習督察，鄧炳強自言「跟咗佢條路」。</p>
<p>《獵鷹》是1982年無綫劇集，講述劉德華充滿理想加入警隊，見盡警隊雖有盡忠職守之輩，但也有害群之馬。後來劉德華成為卧底，最終成功緝捕毒梟。</p>
<p>鄧炳強的官方 Facebook 專頁今日上載一段短片，節錄他前日（2日）出席「香港青年發展平台全接觸暨穗港青年交流促進會理事會」就職活動的發言。他指「其實我不嬲都鍾意做警察，可能同好多男孩子一樣」，又指在1982年，即他17歲的時候，有一套 TVB 劇集《獵鷹》，由劉德華擔正做主角，「咁好鬼靚仔啦劉德華」。他指劉德華在劇中從中大社工系畢業後任職見習督察，台下傳出一片嘩聲和笑聲，鄧炳強說：「咁所以我跟咗佢條路，去中大讀社工，之後就做幫辦。」</p>
<iframe src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2Fchristangpingkeung%2Fvideos%2F766676027700475%2F&amp;show_text=false&amp;width=560&amp;t=0" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe><p>
<strong>透露女兒快將結婚 珍惜相處時光</strong></p>
<p>短片又輯錄他與女兒的相處之道，鄧炳強表示曾前往法國兩年，女兒與他同行，「因為我太太唔係成日喺嗰度，所以要每日煮嘢畀佢食，要車佢返學放學」。鄧炳強說女兒最初肯食他煮的食物，後來提議「我都係食沙律算」。他說感激在法國的兩年「每日見住佢咁濟」，見證女兒成長。他又透露女兒現時拍拖快將結婚，珍惜與對方見面「飲餐茶、飲咖啡」的機會。</p>
<p>翻查資料，鄧炳強在2006年至2008年調往法國里昂國際刑警組織秘書處，任內升爲國際刑警有組織犯罪及暴力罪案組主管。</p>
<p>鄧炳強又稱自己做警察，「我從來無諗過做警務處長，做個警司好威啦嘛已經，我從來無刻意諗過點樣去升」，「當你唔諗呢啲，人哋就覺得『咦，呢個抵諗喎』」，反而機會會更多。他又說當只追求自己利益，「往往係得唔到嘅」，當不去追求，「嗰啲嘢就慢慢嚟搵你」。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
