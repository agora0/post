---
layout: post
title: 回來道別
date: 2021-06-21 12:59:18.000000000 +00:00
link: https://thestandnews.com/media/%E5%9B%9E%E4%BE%86%E9%81%93%E5%88%A5/
categories: stand
tags: blog
author: Terry 的媒體懶人堂
---

<img width="600" src="https://images.weserv.nl/?url=cdn.thestandnews.com/media/photos/cache/198773532_8r5fW_600x0.png" /><br /><br /><p>今日收到消息後，開會時竟然哭了。買了一打小蛋糕，就飛車去了毒果老家。</p>
<p>我早已離開壹傳媒，但這裡對我而言，像母校。</p>
<p>入大門，剛好踫到七年前請我的 S 小姐。她帶我入行，讓我這種笨孩子吃到第一口飯。</p>
<p>這張相是剛剛影的，二樓大堂掛著「辛苦晒！各位同事！」。</p>
<p>帶著甜點四處遊走，財經部的 C 小姐衝過來，眼紅紅，抱一抱。</p>
<p>同屬財經的 F 小姐和 H 先生拍拍我肩，盡在不言中。</p>
<p>走上果籽部門，和 I 小姐打聲招呼，她正埋首為同事處理工作，務求人人盡量過得好。</p>
<p>動物版記者 A 小姐，一見我就爆喊，抱抱，我們相識七年了，由細睇到我大。</p>
<p>咁啱撞到 B 經理，他是我好朋友，約埋上五樓飯堂買燒味。</p>
<p>收銀姐姐一見我就尖叫，佢勁鍾意我，貪我醜樣。</p>
<p>飯堂姐姐又大叫「做咩返嚟啊？探我呀？」，唔知點解，我同姐姐們好熟。</p>
<p>舊同事們在大堂合照，又有一組組人忙著開會，一如以往。</p>
<p>明天還有《蘋果》吧，有稿要寫，有紙要出。</p>
<p>這是壹傳媒大樓的日常，嘢照做，係灰，但無時間灰。</p>
<p>今日，好多人攬住我喊。喊完，寫稿度橋，默默勞動。</p>
<p>為的，是《蘋果》一息尚存，大家有新聞睇。</p>
<p>張劍虹先生的房間，無人在席。</p>
<p>黎智英先生的房間，虛位已久。</p>
<p>日報，日日報，報到最後一步，報到無得再報。</p>
<p>做過毒果人，是我的榮幸。</p>
<p> </p>
<p><strong>延伸閱讀：</strong><br/>
<a href="https://www.patreon.com/posts/52742868" target="_blank">【打壓壹傳媒】重新定義「新聞自由」：打壓《蘋果》，是為了新「一國兩制」鋪路。</a></p>
<p><a href="https://www.facebook.com/terrylazyclass/posts/529270185152557" target="_blank">作者 Facebook</a></p>
<p><relatedarticlesblock data-count="1"></relatedarticlesblock></p>
