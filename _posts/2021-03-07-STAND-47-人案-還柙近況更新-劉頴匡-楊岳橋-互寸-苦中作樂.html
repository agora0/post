---
layout: post
title: "【47 人案】還柙近況更新　劉頴匡、楊岳橋「互寸」苦中作樂"
date: 2021-03-07 09:19:00.000000000 +00:00
link: https://thestandnews.com/politics/47-%E4%BA%BA%E6%A1%88-%E9%82%84%E6%9F%99%E8%BF%91%E6%B3%81%E6%9B%B4%E6%96%B0-%E5%8A%89%E9%A0%B4%E5%8C%A1-%E6%A5%8A%E5%B2%B3%E6%A9%8B-%E4%BA%92%E4%B8%B2-%E8%8B%A6%E4%B8%AD%E4%BD%9C%E6%A8%82/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/20210307-07_NdjwL_600x0.png" /><br /><br /><p>47 名參與或組織初選的民主派人士被控告「串謀顛覆國家政權」，15 人獲准保釋，但律政司即時覆核令眾人需繼續還柙，其中 4 人覆核獲撤暫獲自由，其餘 43 人目前已被送至不同懲教所及收押所，其專頁小編及家屬紛紛更新當中部分人的近況。</p>
<p>劉頴匡女友 <a href="https://www.facebook.com/wykemilia/posts/1794407670715747" target="_blank">Emilia Wong</a> 透露，今早有到荔枝角收押所，形容劉頴匡精神不錯。雖然被單獨囚禁，但可以透過叫喊和其他被告聊天。據 Emilia 稱，劉頴匡閒時會向楊岳橋說：「點呀，人生夠精彩未？」，楊岳橋則會以「_你啦」回應。探訪後，劉頴匡、楊岳橋和王伯羽搭膊頭，示意親友不用擔心。同為元朗區區議員的巫啟航、張秀賢和李俊威亦有前往探望王伯羽，<a href="https://www.facebook.com/782704678569791/posts/1796615173845398/?d=n" target="_blank">巫啟航</a>指，他精神頗好，有書看、 有筆用之後沒那麼悶，還和同其他人一起踢毽，他指「希望外面啲人都頂住，期望兩星期後就可以出返嚟！」</p>
<p><a href="https://www.facebook.com/SolosSoap/posts/2189846201145331" target="_blank">譚凱邦妻子</a>昨日稱一連兩天都有前往探望，形容譚凱邦「精神既」，轉到赤柱監獄收押後他亦指「舒服啲」。<a href="https://www.facebook.com/chuhoidick/photos/a.203826656349933/3778653318867231/" target="_blank">朱凱廸專頁</a>的小編周五就稱終於可以探訪時，卻遇上朱凱廸要轉到赤柱監獄，未能成功探望，不過提到他多次傳話：「好想收信。」</p>
<p> </p>
<p>各人近況更新節錄如下：</p>
<blockquote>
<p><a href="https://www.facebook.com/kawaitiffany/photos/a.981332475352467/1886699631482409/" target="_blank">袁嘉蔚</a>小編：嘉蔚經歷漫長四日的審訊，未能成功保釋，現還柙於羅湖懲教所。這兩天親友探望過她，精神尚好。但嘉蔚仍然需要各位朋友的文字支持，現在邀請各位成為寫信師，以文字為嘉蔚打打氣、解解悶啊</p>
<p><a href="https://www.facebook.com/AndyChui2015/photos/a.862788910483109/3679857858776186/" target="_blank">徐子見</a>小編：今早子見的親人去了荔枝角收押所探訪，子見精神狀態尚可。目前子見如同其他46人被單獨囚禁，希望各位朋友可以的話請寫信給子見解悶。</p>
<p><a href="https://www.facebook.com/figochanhw/photos/a.458004787948931/1232911880458214/" target="_blank">陳皓桓</a>：今日終於探到岑子杰，仲順便見到梁國雄、楊岳橋、梁晃維，長毛打招呼同比左手勢叫頂住，Alvin大大力揮手，Fergus比左個心心我（即刻送番個心佢）至於岑子杰，佢同我講上左囚車之後，一眾被告係囚車聽到好多人叫佢哋堅持同加油，佢哋全部都係囚車到感動到流眼淚。至於佢哋狀況上，慢慢適應緊，但精神都ok幾好。同埋，我問佢有無野同我講，佢話叫我唔好咁快中國安法入去坐 。</p>
<p><a href="https://www.facebook.com/%E8%AD%9A%E5%BE%97%E5%BF%97-Takchi-Tam%E5%BF%AB%E5%BF%85-767067873371162/photos/pcb.3690700854341168/3690700784341175" target="_blank">譚得志</a>小編：今日都係家人探訪，快必話睇報紙先至知慢必都轉咗會去赤柱，家人話俾佢知赤柱好似比較企理乾淨，佢眼睛瞳孔放大，叮一聲咁，好似有啲心動，轉頭就話： 唉，遲早要轉會㗎啦，荔枝角都好好吖；佢無奈咁講每日嘅起居作息，仍然未掌握到。</p>
<p><a href="https://www.facebook.com/105526877678603/posts/263503708547585/?d=n" target="_blank">黃子悅</a>小編：現身處羅湖懲教所。今日她的親人和友人一同前往羅湖探望她。監獄的生活不易適應，與親人別離亦使她難受。</p>
<p><a href="https://www.facebook.com/AndrewWanbulletin/photos/a.683447758331946/5439165556093452/" target="_blank">尹兆堅</a>小編：連日嚟嘅審訊，都見到市民送車，由西九返收押所，沿路都見到燈光, 一閃而過既燈光, 未幾又見到大家一路跑, 見到沿途有大家，你地既支持，我聽到、收到、感受到！我好感動！</p>
<p><a href="https://www.facebook.com/CarolNgMY/photos/a.111774972912651/900114977411976/" target="_blank">吳敏兒</a>小編：Carol第一件事就話好掛念大家，並抱歉依家唔能夠同大家一齊並肩作戰。Carol腰骨痛舊患發作，晚上都睡不好，食咗止痛藥都繼續作痛。</p>
<p><a href="https://www.facebook.com/gwynethhokl/posts/268311461469422" target="_blank">何桂藍</a>小編：現身處大欖懲教所，已有親友成功探訪並送達物資。她早已預料自己不能獲得保釋，經歷一晚休息過後，狀態尚算不俗。她感謝過往一個星期許多到庭旁聽的朋友，尤其是夜深仍然堅持送車的手足，表示自己能夠清楚看見他們的聲援，亦希望大家在繼續關注初選案的同時，也能夠關心其他案件的手足。</p>
<p><a href="https://www.facebook.com/%E8%AD%9A%E5%BE%97%E5%BF%97-Takchi-Tam%E5%BF%AB%E5%BF%85-767067873371162/photos/pcb.3690700854341168/3690700784341175" target="_blank">陳志全</a>小編：慢必見到佢哋兩個（好友及教練），當然好開心啦，赤柱嘅玻璃好乾淨，所以見個樣見得好清楚，慢必話佢自己嘅私家房，都幾企理；慢必話喺入面想唱歌，叫C君幫佢準備一啲歌詞俾佢，大家有冇乜嘢好提議？</p>
<p><a href="https://www.facebook.com/LamCheukTing.Official/photos/a.605441649523092/3744232232310669/" target="_blank">林卓廷</a>小編：根據廷媽，阿廷今日精神不俗，而阿廷都話自己食得訓得，令廷媽放心左好多。阿廷話因單獨囚禁，每日兩節各一小時嘅運動時間都係得佢自己一個渡過，食飯都係自己一個食。佢話覺得孤單嘅時候就會自己唱下《奇異恩典》振奮下自己，所以大家唔洗擔心佢。佢又話夜晚隱若聽到出面嘅打氣聲，佢衷心感激各方好友持續支持着佢哋。</p>
<p><a href="https://www.facebook.com/longhairhk/photos/a.10155926334958253/10158299813678253/" target="_blank">梁國雄</a>小編：今天第一次探望到長毛。長毛精神頗佳，他本人卻抱怨因為日日上庭，坐到腰酸背痛。談及人大將改變香港選舉制度，長毛嘆到：《基本法》話「循步漸進」，現在已變為「無序盡退」。面對前所未有的轉變，希望香港人克服恐懼，團結面對！</p>
<p><a href="https://www.facebook.com/nicolealexu/posts/10158163327571492" target="_blank">岑敖暉妻子</a>：他精神不錯，只係幾日冇剃鬚，好長。（當然我老公仲係好靚仔）佢話好想知過去幾日審訊個陣發生咩事，叫我印左寄去比佢睇（因未有報紙睇），又未有書睇，佢大叫「好撚悶啊！！！！！」大家可以寫信給他，他會好開心。本來以為見到佢會喊到豬頭咁，但見到實在太太太開心，仲有講有笑，我哋用消毒紙巾係玻璃上互畫心心，好開心終於見到佢，我會加油，撐住。</p>
<p><a href="https://www.facebook.com/wy.winnieyu/posts/273594534290116" target="_blank">余慧明</a>小編：Winnie 精神唔錯，需要少少時間適應牆內生活，已得到基本物資支援。追車師、旁聽師嘅每一句「撐住」同燈海，Winnie喺囚車入面都一清二楚，好L感動，感謝大家為佢擔心。</p>
</blockquote>
