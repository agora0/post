---
layout: post
title: 香港人唔好懶 — 疫苗數據自己睇
date: 2021-03-16 07:40:54.000000000 +00:00
link: https://thestandnews.com/%E5%81%A5%E5%BA%B7/%E9%A6%99%E6%B8%AF%E4%BA%BA%E5%94%94%E5%A5%BD%E6%87%B6-%E7%96%AB%E8%8B%97%E6%95%B8%E6%93%9A%E8%87%AA%E5%B7%B1%E7%9D%87/
categories: stand
tags: blog
author: No Stake 醫學生
---

<img width="600" src="https://images.weserv.nl/?url=cdn.thestandnews.com/media/photos/cache/20210309-05_ZSaBc_600x0.png" /><br /><br /><p>打唔打 BioNTech 疫苗，係一個好複雜嘅問題，<a href="https://www.facebook.com/nostakemedicalstudent/posts/269297154753476" target="_blank">早兩日我用一個考慮對社會影響嘅角度分享咗我嘅睇法</a>。今日，想從返醫學角度補充返數據，俾大家參考。</p>
<p>大家成日聽「BioNTech 有效率高過九成」、「好似副作用多啲」，都好似道聽塗說，但究竟現有數據全面真相係點？其實，BNT 嘅數據一律全面公開，上網可以搵到研究全文，大家可以參考以下兩篇學術期刊報告，自己再作決定。</p>
<p>我可以節錄一啲重點，但更加希望，大家作為香港人，應該有足夠嘅教育程度同知識，去理解部份研究數據。兩篇報告嘅連結我都放埋係度，Google 都唔使，希望大家自己試下睇一下，分享比身邊親朋，唔好依賴道聽塗說嘅所謂分析。</p>
<p>大家唔應該盲信專家，而我更加冇資格叫你打唔打。自己身體自己負責，唔好懶啦。</p>
<hr/>
<p>第一篇，係整合以色列 60 萬人接種後嘅數據。接種第二劑後七日，防止感染武肺嘅有效率係 92%。全文亦有細分，唔同性別、年齡、病歷史下嘅有效率，可以睇清楚。</p>
<p><strong><a href="https://www.nejm.org/doi/full/10.1056/NEJMoa2101765" target="_blank">“BNT162b2 mRNA Covid-19 Vaccine in a Nationwide Mass Vaccination Setting”</a></strong></p>
<p>第二篇，係 BioNTech 嘅第三期臨床研究數據，整合 2 萬名打咗 BNT 嘅試驗對象嘅數據，有效率 95%。但睇呢篇重要嘅係，睇「副作用／不良反應」，因為呢點係上篇冇分析到嘅。</p>
<p>主要大家可以睇 Figure 2，分析咗喺唔同年齡層下嘅各種局部／全身副作用嘅數據。主要係 83% 人會接種處局部疼痛，47% 疲勞，42% 頭痛。</p>
<p>值得留意嘅係，有兩名接種疫苗者係研究追蹤期間死亡，死因分別係動脈硬化同心跳停止，但兩者都被判斷係與疫苗無關。而同期，亦有四名接種「安慰劑」（即係無打疫苗）嘅試驗對象離世，死因為中風、心肌梗塞、或死因不明。</p>
<p><strong><a href="https://www.nejm.org/doi/full/10.1056/NEJMoa2034577" target="_blank">“Safety and Efficacy of the BNT162b2 mRNA Covid-19 Vaccine”</a></strong></p>
<p>先自己試下睇，特別係重點（abstract）。睇唔明嘅或者有疑惑嘅，先再向專業嘅醫護人員查詢。大家可以試下喺下面討論，原諒我冇時間逐個解答，但歡迎各位朋友互相幫忙討論。</p>
<hr/>
<p>最後，喺度都簡單講兩句我自己打完感覺點。我一個人嘅反應絕對冇任何科學意義或者代表性，只係預計有人想知想問我都分享定先。打完大約半日後，接種處開始痛，主要係郁到膊頭肌肉時先會痛，唔郁就唔痛。跟住痛咗大約一日半，而家都消退得七七八八。而我自己就冇任何其他不良反應，頭痛、疲勞等就冇。</p>
<p>我唔會同你講咩打完好興奮咩痛都唔痛，嗰啲都係呃人嘅。效用亦一定有，副作用一定會有，不確定嘅因素再少都好都總會有，再罕見嘅事，都可能會有人不幸遇上。所以大家自己睇，自己決定，呢個就係醫學倫理上 informed consent 嘅意思。</p>
<p style="text-align: center;"><housenewsphoto data-photo-id="242746"></housenewsphoto></p>
<p> </p>
<p><a href="https://www.facebook.com/nostakemedicalstudent/posts/270489854634206" target="_blank">作者 Facebook</a></p>
