---
layout: post
title: 戴錶的 notion
date: 2021-08-13 11:13:21.619000000 Z
link: https://www.thestandnews.com/personal/%E6%88%B4%E9%8C%B6%E7%9A%84-notion
categories: stand
tags: blog
author: 葉朗程
---

<figure><img src="https://images.weserv.nl/?url=assets.thestandnews.com/media/photos/4411358778922389.png"><figcaption><span>圖片來源：作者 Facebook</span></figcaption></figure><p>所謂貴價手錶的 value，過去一年癲咗。</p>

<p>想當年剛剛推出 Apple Watch 的時候，有些白癡曾經說過，貴價手錶的需求將會越來越少，甚至斷言「從此不會炒得起」。</p>

<p>真係白癡之中嘅白癡。</p>

<p>什麼 Fitbit 什麼 Garmin 什麼 Coros，看到人眼花撩亂，電子錶的確是比以前更受歡迎，但完全看不見貴價錶的地位絲毫有動搖過。</p>

<p>尤其是上一年，真係癲。舉一隻 Daytona（116520）為例，上年放出去賣到十三萬，而家放十九萬都有價有市。</p>

<p>何解會咁癲？好多原因，品牌 marketing 和金屬價格都有關，但我覺得其中一個最有趣的關連，是全世界都講緊要 dress down。</p>

<p>以前呀，要數一個完美得接近科幻程度的華爾街虛擬人物，首選 Harvey Specter — 自信的笑容，自信的髮型，自信的西裝，最緊要是自信的西裝。</p>

<p>但今時今日，還有沒有人講究到好像 Harvey Specter 一樣呢？</p>

<p>有嘅，唔多囉，要參考例子，Deacons 的合夥人 Ronny 肯定是表表者。</p>

<p>先別說那久經訓練的 drafting skills，先別說那看穿全盤棋局的敏銳觸覺，先別說那無論怎樣抑壓都洋溢於表的自信，光是 Ronny 那套筆挺的西裝，再加上每日仍然堅持打呔的習慣，已經是不折不扣的 Harvey Specter 了。</p>

<p>可惜的是，來到今天，已經沒有幾個人還會像 Ronny 一樣尊重一套西裝了，想起也覺悲哀。</p>

<p>過去很多年，有關穿衣的準則，大大小小的企業和銀行都出了所謂的內部指引，一言以蔽之就是 it is very okay to dress down。</p>

<p>現在的人直情是 casual 到，就算是像律師一樣的專業人士，都夠膽死著件 polo shirt 就去 printer 嗰邊趕工，連那個專業款都懶得擺了。</p>

<p>沒有了那套一看就知價值萬萬聲的 Prada／Tom Ford／Armani，大件事了，how are we going to exhibit our taste and show our power？</p>

<p>答案好簡單 — 手錶。</p>

<p>但買一隻適合自己的手錶，也得有很多學問，最基本是搞清楚自己是一個 user、enthusiast、還是 collector。</p>

<p>怎樣才稱得上是 enthusiast 或 collector，我沒有資格說三道四，但如何做一個得體的 user，還是可以分享一下。</p>

<p>好簡單，有錢真係大哂。</p>

<p>但最怕就係，有少少錢但又唔係真係十分有錢，即係我呢啲，就千祈唔好吓吓都淨係識睇 PP；如果唔係，好似阿木咁，一開口就話「我要 GTR」，你話幾弱智。</p>

<p>有個 friend，買咗隻 PP 嘅 Aquanaut，錯哂。</p>

<p>錯在哪裏？</p>

<p>第一，買 Aquanaut 的人，通常不只一隻 PP，而多數已經有一兩隻比 Aquanaut 更巴閉的 PP 坐陣。</p>

<p>Aquanaut 是 PP 的入門型號，即係好似 Macan 咁，都是保時捷的入門型號。</p>

<p>如果你有架 911 再加部 Macan，完美組合；但如果你只有一部 Macan 而當佢全家之寶咁去看待，那便是 trying too hard 了。</p>

<p>第二，買一隻全新 Aquanaut 只需要十四萬，但你排隊排一世都冇可能買到一隻全新 Aquanaut，因為你必須要是 PP 的 VIP 才可以有這個買 Aquanaut 的 quota。</p>

<p>所以，如果你在街上見到有人戴著這隻 Aquanaut，很大可能是用四五十萬這個二手炒價買回來的。</p>

<p>「全新同二手咪又係一樣嗰隻錶，使唔使咁煩要買全新？」玩到終極就梗係玩埋張出世紙，二手錶的出世紙便不是你的名字了。</p>

<p>講到又出世紙又 VIP 咁複雜，都喺玩吓啫。</p>

<p>買錶很簡單，喜歡就是了。</p>

<p>「邊隻貴」、「邊隻威」、「邊隻閃」，真係唔重要。</p>

<p>錶戴在手，自然會有「戴給別人看」的成份，這個是不容置疑，也無需否認的。但戴錶是一件高調得來又含蓄的事，所以背後那個 notion 要很清晰。</p>

<p>難道你想別人看到的，就只有你的財富？</p>

<p>你想別人看到的事，不應該是從遠處第一眼便看得出來的，而是需要 look closer，再 look closer，越接近就越多故事，越考究就越多歷史。</p>

<p>我最喜歡勞力士，因為無論我是怎樣的心情怎樣的裝扮，她跟我都是完全配合的。</p>

<p>尤其是舊的勞力士，我喜歡那種味道；十八廿二嘅妹妹仔，理得你係明星定係名門之後，我真係唔得。第一次獻給了 1680，女神則是 1665 Double Red，最愛就是現在的 6263。</p>

<p>買到一隻自己鍾意嘅錶，係一種初戀嘅感覺，而唔係一種癩蝦蟆食到天鵝肉嘅感覺。</p>

<p>其實呢。</p>

<p>我對錶的要求，說出來都有點怕醜，因為實在太小學雞了。</p>

<p>只要我有這一隻。</p>

<p>然後妳又有這一隻。</p>

<p>永遠的放在一起。</p>

<p>無求了。</p>

<p>&nbsp;</p>

<p>（標題為編輯所擬）</p>

<p><a href="https://www.facebook.com/marcusyiphk/posts/4411358848922382/" target="_blank">作者 Facebook</a></p>
