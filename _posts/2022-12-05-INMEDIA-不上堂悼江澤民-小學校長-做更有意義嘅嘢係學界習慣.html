---
layout: post
title: 不上堂悼江澤民 小學校長：做更有意義嘅嘢係學界習慣
date: 2022-12-05 09:56:42.000000000 +00:00
link: https://www.inmediahk.net/node/%E6%94%BF%E7%B6%93/%E4%B8%8D%E4%B8%8A%E5%A0%82%E6%82%BC%E6%B1%9F%E6%BE%A4%E6%B0%91-%E5%B0%8F%E5%AD%B8%E6%A0%A1%E9%95%B7%EF%BC%9A%E5%81%9A%E6%9B%B4%E6%9C%89%E6%84%8F%E7%BE%A9%E5%98%85%E5%98%A2%E4%BF%82%E5%AD%B8%E7%95%8C%E7%BF%92%E6%85%A3
categories: inmedia
tags: blog
author: 獨媒報導
---

<img src="https://www.inmediahk.net/files/column_images/stop_5.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>前國家主席江澤民逝世，明日早上10點在北京人民大會堂將舉行追悼大會，本港中小學、幼稚園師生亦會默哀3分鐘。聖公會天水圍靈愛小學校長孔偉成在電台節目表示，今次學生認識國家，及可以增加國民身份認同的好機會。對於課堂或要中止，孔偉成就表示：「上緊堂中止咗⋯⋯做更有意義嘅嘢，都係學界嘅習慣嚟嘅。」</p>
<p><a href="https://www.inmediahk.net/node/%E6%94%BF%E7%B6%93/%E3%80%90%E8%BF%BD%E6%82%BC%E6%B1%9F%E6%BE%A4%E6%B0%91%E3%80%91%E6%95%99%E8%82%B2%E5%B1%80%EF%BC%9A%E5%AD%B8%E7%94%9F%E4%B8%8B%E5%91%A8%E4%BA%8C%E9%A0%88%E9%BB%98%E5%93%803%E5%88%86%E9%90%98%E3%80%81%E7%B1%B2%E5%AE%89%E6%8E%92%E5%B8%AB%E7%94%9F%E6%94%B6%E7%9C%8B%E7%9B%B4%E6%92%AD">教育局早前發信</a>，中小學、幼稚園明日下半旗致哀，及停辦所有慶祝活動，學校應按本身情況在10點參與默哀3分鐘。孔偉成今早在商台節目稱，安排不難處理：「（3分鐘）睇落去好長，老師指導同埋當時嗰個現場直播氣氛，佢哋都會明白，一啲禮儀上面嘅需要。」</p>
<p><strong>播放影片予學生觀看  指先簡介能令哀悼更有意義</strong></p>
<p>聖公會天水圍靈愛小將安排學生在校內觀看追悼大會的直播，老師會先就江澤民的生平、背景對學生作簡介。孔偉成指出，先行簡介令哀悼更有意義，「你做好情景導入呀，令到佢哋更加投入學習，知道要學啲乜嘢。」</p>
<p>孔偉成表示，學校將會播放由本港電視台製作，關於江澤民生平的影片予學生觀看，「當然我自己本人嘅成長，對於國家主席嘅一啲生平呀，喺香港同中國關係上面嗰個參與，都可以同大家分享嘅。」</p>
<p><strong>指學生有興趣了解江澤民生平  對大人物感敬仰</strong></p>
<p>江澤民在1997年曾到港，出席香港回歸交接儀式。他在2000年來港時，不滿被記者問及是否欽點董建華兩年後連任行政長官，訓斥記者「too simple, sometimes naive」。孔偉成笑言，「呢啲政治花邊新聞啦，唔需要喺呢個場合去講解」，將集中講述江澤民的生平、中港關係為主。</p>
<p>被問到小學生會否感到難明白，孔偉成就表示，一般人對大人物會有感到敬仰：「雖然佢可能唔識佢，但你話畀佢知，呢個呢就係國家主席、黨總書記，宜家就係習近平，之前就係胡錦濤、江澤民呀，呢啲根源嘅嘢，佢哋都會有興趣。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
