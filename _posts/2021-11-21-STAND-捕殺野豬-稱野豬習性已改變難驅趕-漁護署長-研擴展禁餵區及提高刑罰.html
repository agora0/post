---
layout: post
title: "【捕殺野豬】稱野豬習性已改變難驅趕　漁護署長﹕研擴展禁餵區及提高刑罰"
date: 2021-11-21 04:11:25.045000000 Z
link: https://www.thestandnews.com/society/%E6%8D%95%E6%AE%BA%E9%87%8E%E8%B1%AC%E7%A8%B1%E9%87%8E%E8%B1%AC%E7%BF%92%E6%80%A7%E5%B7%B2%E6%94%B9%E8%AE%8A%E9%9B%A3%E9%A9%85%E8%B6%95-%E6%BC%81%E8%AD%B7%E7%BD%B2%E9%95%B7%E7%A0%94%E6%93%B4%E5%B1%95%E7%A6%81%E9%A4%B5%E5%8D%80%E5%8F%8A%E6%8F%90%E9%AB%98%E5%88%91%E7%BD%B0
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20211121-06.png"></figure><p>漁護署自上周五 ( 12 日) 起，宣布把在市區出沒的野豬捕捉及人道毀滅，之後在深灣道捕殺 7 隻野豬引起爭議。漁護署長梁肇輝指已預期市民有不同聲音，但措施是為了保障市民安全。梁肇輝指市民常在野豬滋擾黑點餵飼，但執法及教育要長時間才見效；又指考慮擴展禁餵區及提高刑罰，但被問到能否直接全港都禁餵野生動物，他指雖然理論上可以，「但可能有啲地方，是否有我哋未知嘅因素，會令到佢原本應該可以做嘅，但係不能做呢」。</p>

<p>漁護署長梁肇輝今出席《講清講楚》節目，首先引述數據，指野豬滋擾黑點的數目現時大約有 60 個，有部分屬嚴重，「去到 4、50 隻，每日都落來，對市民及道路使用者構成好大威脅」。他指由 2011 年至今年 10 月，共有 36 宗野豬傷人，當中 30 宗是 2018 年至 今年 10 月發生。36 宗傷人案中，有 16 宗是野豬問人取食物或者因為有人餵飼，而令他人受傷，有 6 宗是因有人或狗隻追趕，令野豬突然受驚作攻擊行為，另外 7 宗是野豬未知原因走入市區。</p>

<p><strong>漁護署暫棄絕育措施&nbsp; &nbsp; 「畀咗好多時間、成效追不上」</strong></p>

<p>事實上漁護署早有另一措施，由 2017 年開始為野豬「捕捉、絕育、放生」，期間遷移 800 隻野豬，亦為 450 隻野豬絕育及避孕，梁肇輝形容「畀咗好多時間，但成效真係追不上，嚴重黑點 60 個仍然維持」。他又指這數十個黑點的野豬，「習性已經改變哂，唔係一般自然環境嘅野豬，所以你話點樣驅趕番上去，佢係會走番落來」。&nbsp;</p>

<p><strong>正考慮擴展禁餵區</strong></p>

<p>梁肇輝又指署方正考慮擴展禁餵區，至現時沒有未列入黑點的地方，亦研究提高在黑點餵飼的刑罰，希望增加阻嚇性。</p>

<p>被問到會否直接列全港都禁餵野生動物，梁肇輝就指「理論上可以咁做」，「但可能有啲地方，是否有我哋未知嘅因素，會令到佢原本應該可以做嘅，但係不能做呢」，唯他未有在節目解釋所講的是何種因素。他又指亦要詳細考慮有關政策的執法策略，因為人的餵飼行為是不定時的，「佢哋好叻，你去捉佢，可能佢轉到第二個時間地點」。</p>

<p><strong>梁肇輝﹕用食物誘捕絕對有需要</strong></p>

<p>梁肇輝出席節目後，被問到以麵包誘捕野豬，再射麻醉槍的做法是否恰當，他強調「用食物誘捕絕對有需要」，做法理性。他指野豬在山邊晚晚都會下來，「呢啲就是我哋要移除嘅目標」。梁肇輝解釋，是用麵包或食物，令野豬去指定地點再施放麻醉槍，否則在其他地方施放的話，野豬如果走出範圍就會構成危險」。</p>
