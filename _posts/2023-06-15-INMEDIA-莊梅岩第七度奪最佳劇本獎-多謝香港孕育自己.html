---
layout: post
title: 莊梅岩第七度奪最佳劇本獎：多謝香港孕育自己
date: 2023-06-15 10:17:05.000000000 +00:00
link: https://www.inmediahk.net/node/%E6%96%87%E8%97%9D/%E8%8E%8A%E6%A2%85%E5%B2%A9%E7%AC%AC%E4%B8%83%E5%BA%A6%E5%A5%AA%E6%9C%80%E4%BD%B3%E5%8A%87%E6%9C%AC%E7%8D%8E%EF%BC%9A%E5%A4%9A%E8%AC%9D%E9%A6%99%E6%B8%AF%E5%AD%95%E8%82%B2%E8%87%AA%E5%B7%B1
categories: inmedia
tags: blog
author: 獨媒報導
---

<img src="https://www.inmediahk.net/files/column_images/05%201280_42.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>第31屆香港舞台劇獎頒獎典禮昨晚舉行，舞台劇編劇莊梅岩憑《最後禮物》奪得最佳劇本獎，並由新聞工作者蔡玉玲頒獎。莊梅岩在發言時感謝香港：「好多謝香港呢個城市，過往四十幾年嚟孕育我，我喺呢度先至滿滿咁吸收到能量，同埋希望以後可以繼續貢獻香港嘅劇壇，同埋香港社會。」</p>
<p>由香港戲劇協會主辦的第31屆香港舞台劇獎頒獎典禮，今屆邀請多名嘉賓頒獎，均為其所屬界別的「勇氣代表」，除了蔡玉玲，包括電影導演杜琪峯、何爵天、時事漫畫家尊子、演員楊詩敏及麥沛東等。</p>
<p><a data-flickr-embed="true" href="https://www.flickr.com/gp/inmediahk/Kp1Tt1826K" title="352549330_681491920687836_5993333342305897917_n"><img src="https://live.staticflickr.com/65535/52976464863_bcd63e7e4b_b.jpg" width="1024" alt="352549330_681491920687836_5993333342305897917_n" /></a><br /><em>香港戲劇協會圖片</em></p>
<p><a data-flickr-embed="true" href="https://www.flickr.com/gp/inmediahk/J7Dfw5Dqp9" title="353623696_681488257354869_2260589485762075221_n"><img src="https://live.staticflickr.com/65535/52976464723_3ea08a0e7b_b.jpg" width="1024" alt="353623696_681488257354869_2260589485762075221_n" /></a><br /><em>楊詩敏（香港戲劇協會圖片）</em></p>
<p><strong>蔡玉玲盼寫超現實劇本 「個結果係你寫㗎嘛」</strong></p>
<p>莊梅岩的作品《最後禮物》、《我們最快樂》均獲提名入圍，最後憑《最後禮物》奪得最佳劇本獎，這亦是她第七次獲得該獎項。</p>
<p>大會安排新聞工作者蔡玉玲頒發最佳劇本獎，蔡玉玲早前就車牌查冊後上訴至終審法官勝訴。她在上台時被問到如要撰寫劇本，會寫反映現實或較超現實的劇本。蔡玉玲稱，會毫不猶豫選擇撰寫超現實的劇本：「你哋啲編劇已經咁叻，就好再同記者爭飯食，唔好再寫反映現實嘅嘢。」司儀問到，即使是超現實，是否最終都會是悲劇。蔡玉玲就稱：「個結果係你寫㗎嘛。」司儀稱沒有，並說：「恭喜你同多謝你。」現場隨即傳來拍掌聲。</p>
<p><a data-flickr-embed="true" href="https://www.flickr.com/gp/inmediahk/Wcnu1537aV" title="354066283_681488140688214_1222900490457231400_n"><img src="https://live.staticflickr.com/65535/52976383295_473efe8b9f_b.jpg" width="683" alt="354066283_681488140688214_1222900490457231400_n" /></a><br /><em>蔡玉玲（香港戲劇協會圖片）</em></p>
<p><strong>感謝兩劇台前幕後  信「父兼母職」續撐自己</strong></p>
<p>莊梅岩在發言時稱，不論哪一個劇本獲獎，均希望感謝兩個製作單位、演員，指在疫情中經歷不少磨難，對兩個作品在疫情後能繼續存在是十分幸運，再次感謝台前幕後的工作人員、設計師、演員及觀眾。</p>
<p>由黃子華、潘燦良主演的《最後禮物》，講述原生家庭的兄弟爭奪遺產。被問到在快樂的家庭成長，為何寫了如此黑暗的劇本，莊梅岩指生活在幸福中，更感受到失去的痛苦：「人哋話It takes a village to raise a child，我覺得 It takes a village to raise a play-right too。我所屬於嘅village 即係各位，二十年嚟喺呢個戲劇界，朋友裡面，我哋工作人員，大家都俾好大嘅自由度好多鼓勵我，所以我好愛戲劇呢個原生家庭。」</p>
<p>莊梅岩提到，戲劇這個原生家庭能令她面對不少困難、磨煉：「我要多謝各位，老師們、導演們，同埋一齊合作嘅工作夥伴，都係好照顧我劇本，我希望未來嘅日子會繼續支持，繼續照顧我哋，同埋其他年青嘅編劇。」莊梅岩亦感謝其原生家庭，在演藝學院期間看到，不少同學遭父母反對入行，但感激自己父母的支持，自首套作品便入場，又會儲下剪報。莊梅岩的母親去年離世，但她相信母親的愛，會由父親兼任及支持自己繼續走戲劇的路。</p>
<p><a data-flickr-embed="true" href="https://www.flickr.com/gp/inmediahk/e17J38iP14" title="353653266_681488154021546_1169044245003313801_n"><img src="https://live.staticflickr.com/65535/52976160349_f3c480a5c7_b.jpg" width="1024" alt="353653266_681488154021546_1169044245003313801_n" /></a><br /><em>莊梅岩、蔡玉玲（香港戲劇協會圖片）</em></p>
<p><strong>尊子頒最佳導演不失幽默本色  創作時會睇電視</strong></p>
<p>《明報》早前宣布結束政治漫畫家尊子的專欄，尊子獲安排頒發最佳導演（喜劇／鬧劇）。他上台時不失幽默本色，被司儀問到多年來日復日創作：「你係點樣做得到？」尊子稱該秘密「已幾廿年」：「因為無得畫啦嘛，可以公開啦，其實嗰啲漫畫唔係我畫㗎。」司儀稱：「唔係嘛，我接唔到㗎噃，尊子先生。」</p>
<p>尊子隨即補充稱，在畫漫畫的時候會睇電視，查看達官貴人的發言內容：「佢一講嘢，我打開櫃桶就有幾張漫畫喺裡面㗎啦，攞返出嚟揀張無咁好笑嗰啲交俾報館咁就搞掂。」司儀追問好笑的漫畫會如何處理，尊子表示：「好笑嗰啲通常就唔會拎出去，因為好笑得滯，啲人睇完會嬲嘅。」該獎項由陳恆輝《老婦還鄉記》奪得。</p>
<p><a data-flickr-embed="true" href="https://www.flickr.com/gp/inmediahk/M5u5QWC0Y9" title="351904004_681491380687890_2994606173688888930_n"><img src="https://live.staticflickr.com/65535/52976383240_b477099597_b.jpg" width="1024" alt="351904004_681491380687890_2994606173688888930_n" /></a><br /><em>尊子（香港戲劇協會圖片）</em></p>
<p><strong>杜琪峯：不如意時更要加強熱情  熱情才能化解失望</strong></p>
<p>電影導演杜琪峯就頒發最佳導演（悲劇／正劇），他上台時被問到，在經歷不容易的日子時如何渡過。杜琪峯想了想說，「我過咗好多次，次次都唔同」：「見到乜咪做乜。」司儀問杜琪峯在成立銀河映像的時候，首部作品不算賣座，他表示：「有人請你咪得，有啲人鍾意請啲唔賣錢嘅導演。」杜琪峯笑言「老千又多，傻仔仲多」。</p>
<p><a data-flickr-embed="true" href="https://www.flickr.com/gp/inmediahk/991g9808q8" title="352377852_681491714021190_1538060053027521625_n"><img src="https://live.staticflickr.com/65535/52976464858_39af61261e_b.jpg" width="1024" alt="352377852_681491714021190_1538060053027521625_n" /></a><br /><em>方俊杰、杜琪峯（香港戲劇協會圖片）</em></p>
<p>不過，杜琪峯在說笑後便正經起來：「老實啲講，呢啲唔好景嘅嘢成日都出現，佢得閒就嚟，你哋要作好準備，攞獎唔係等如你以後唔洗遇呢個問題，越攞得多你越驚，所以唔好攞咁多獎。」他自嘲「我都驚」，所以不再親身出席頒獎禮，又勉勵後輩稱：「落選咪再落選，得閒咪落選囉。」他認為在不如意的時候，更要提升自信、堅持：「更加要加強你個熱情，只有熱情先可以將當時嘅失望，或者你有啲唔如意嘅事，容易去化解。我自己都試過好多次，佢得閒就嚟，大家小心啲。」該獎項由方俊杰《大狀王》奪得，他上台領獎時要求與杜琪峯合照，稱沒想過由對方頒獎。</p>
</div></div></div>
