---
layout: post
title: "【立法會爭位】獲新相識胡定旭提名　潘焯鴻入到閘：我哋講越講越投契"
date: 2021-11-10 11:50:26.647000000 Z
link: https://www.thestandnews.com/politics/%E7%AB%8B%E6%B3%95%E6%9C%83%E7%88%AD%E4%BD%8D%E7%8D%B2%E6%96%B0%E7%9B%B8%E8%AD%98%E8%83%A1%E5%AE%9A%E6%97%AD%E6%8F%90%E5%90%8D-%E6%BD%98%E7%84%AF%E9%B4%BB%E5%85%A5%E5%88%B0%E9%96%98%E6%88%91%E5%93%8B%E8%AC%9B%E8%B6%8A%E8%AC%9B%E8%B6%8A%E6%8A%95%E5%A5%91
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/%E6%BD%98%E7%84%AF%E9%B4%BBlink.png"></figure><p>「完善選舉制度」後立法會選舉提名期倒數 3 日。中科興業董事總經理潘焯鴻前日（8日）則表示有建制政黨背景的選委「基本上唔睬我」，不過今日（10日）成功取得 11 票報名參選港島東，並獲全國政協常委胡定旭提名。潘焯鴻接受《立場》查詢時形容自己為「中間偏黃派」，並稱爭取提名前並不認識胡定旭，但會面後兩人意見相近「坦白講越講越投契、開心。」</p>

<p>對於兩人是否有交情，潘焯鴻稱並不認識任職全國政協常委胡定旭，指曾將履歷以電郵傳送給各候選人，及後獲胡定旭回覆，雙方在周日約定前日（8日）見面。潘指，兩人有不少意見相近的地方，「星期一見面，佢有睇我網上直播，問返部份內容我嘅睇法、點解我會咁講，問咗沙中線成件事的立場.......坦白講越講越投契、開心。」</p>

<p><strong>稱從前未有機會接觸</strong></p>

<p>潘焯鴻又指，胡定旭一直有留意並欣賞他，惟未有途徑接觸自己，「佢話一直都有留意我，（節目）久唔久有聽，部分話題佢 Agree（同意），佢都會覺得報章未有大報道，我已經有講緊。（胡定旭認爲我）依個人都睇得幾前、幾貼，曾經想過搵我但係冇任何方法、契機，今次（提名）就係依個契機。」</p>

<p><strong>澄清立場為「中間偏黃派」</strong></p>

<p>對被稱爲「非建制派」，潘焯鴻澄清自己是「中間偏黃派」，對「非建制派」的稱號感到侮辱，「我光譜就中間偏黃，肯定㗎啦，無謂去痴人哋光環…….我反而希望大家留意個人表現本身個素質，過去幾個月有邊個夠膽鬧政府，除咗我之外，邊個香港嘅人可以隨便攞政府一啲行政政策鞭撻？」</p>

<p><strong>繼續入議會「打契弟」　稱出賣港人利益就是契弟</strong><br>
在去年宣佈參與九龍西地區直選時，潘焯鴻曾在沙中線紅磡站外表示要「尋公道　打契弟」。他今日再次强調要「打契弟」，「港鐵契弟打硬佢.......出賣香港人嘅利益或者利用香港人利益去自費就係契弟。」</p>

<p>潘焯鴻日前表示爭取提名「難過登天」，有建制政黨背景的選委「基本上唔睬我」，有提及曾傳送 300 多個電郵嘗試聯絡選委。他今日較早時則指，透過商界人士介紹情況已有改善，取得多張提名票，而在取得第一張人大選委選票後，爭取第二張選票相對容易，「有幾個都肯見面，肯 interview」。不過，他表示有多名曾口頭承諾提名、建制政黨背景的選委臨時變故，部分更「態度唔係幾好」，多次在會面前「放飛機」。</p>

<p>&nbsp;</p>
