---
layout: post
title: "（转载）梁启超：《新民说》一至四节：第一节 叙论 第二节 论新民为今日中国第一急务 第三节 释新民之义 第四节 就优胜劣败之理以证新民之结果而论及取法之所宜"
date: 2023-03-24 03:36:54.000000000 +00:00
link: https://matters.news/@Wangqingmin/%E8%BD%AC%E8%BD%BD-%E6%A2%81%E5%90%AF%E8%B6%85-%E6%96%B0%E6%B0%91%E8%AF%B4-%E4%B8%80%E8%87%B3%E5%9B%9B%E8%8A%82-%E7%AC%AC%E4%B8%80%E8%8A%82-%E5%8F%99%E8%AE%BA-%E7%AC%AC%E4%BA%8C%E8%8A%82-%E8%AE%BA%E6%96%B0%E6%B0%91%E4%B8%BA%E4%BB%8A%E6%97%A5%E4%B8%AD%E5%9B%BD%E7%AC%AC%E4%B8%80%E6%80%A5%E5%8A%A1-%E7%AC%AC%E4%B8%89%E8%8A%82-%E9%87%8A%E6%96%B0%E6%B0%91%E4%B9%8B%E4%B9%89-%E7%AC%AC%E5%9B%9B%E8%8A%82-%E5%B0%B1%E4%BC%98%E8%83%9C%E5%8A%A3%E8%B4%A5%E4%B9%8B%E7%90%86%E4%BB%A5%E8%AF%81%E6%96%B0%E6%B0%91%E4%B9%8B%E7%BB%93%E6%9E%9C%E8%80%8C%E8%AE%BA%E5%8F%8A%E5%8F%96%E6%B3%95%E4%B9%8B%E6%89%80%E5%AE%9C-bafybeif5bolz76b2ngt5eoq6p56yetza4r34bnhtfcztswd6zq6odx526m
categories: matters
tags: blog
author: 王庆民
---

<p>百年前的清末民初，无数仁人志士投身民族解放、社会革新的救亡启蒙大潮中。那时的先驱，充分认识到启蒙国人的必须性和文化教育的重要性。严复就曾言中国需要“开民智、鼓民力、新民德”。梁启超则写下《新民说》，详细阐述了启蒙大众、改造国民的缘由、内容、方式。</p><p><br></p><p>可惜的是，百年后的中国，不仅没有实现启蒙先驱的理想，还越发倒退，国民上诈下愚、社会死气沉沉。但越是如此，我们越要回溯历史、重拾先驱的宝贵遗产，从中寻找民族的出路，实现人民的自由解放和祖国的涅槃新生。</p><p><br></p><p>梁启超这部《新民说》，立意高远、内容充实、语言精细、言辞恳切，这些文字过了百年仍然熠熠生辉，其蕴含的价值万金不能相易。我们不能仅仅欣赏，还要努力去实践。</p><p><br></p><p>（当然，《新民说》也有一些不足与缺陷，如梁启超在文中过于强调不同民族特性差异，并对如拉丁民族颇有贬损。但是这在20世纪初属正常现象，可以批判，但不必求全责备）</p><p><br></p><p>内容较长，分批摘录</p><p><br></p><p>第一节　叙论 </p><p>第二节　论新民为今日中国第一急务</p><p>第三节　释新民之义</p><p>第四节　就优胜劣败之理以证新民之结果而论及取法之所宜</p><p>第五节　论公德</p><p>第六节　论国家思想</p><p>第七节　论进取冒险</p><p>第八节　论权利思想</p><p>第九节　论自由</p><p>第十节　论自治</p><p>第十一节　论进步</p><p>第十二节　论自尊</p><p>第十三节　论合群</p><p>第十四节　论生利分利</p><p>第十五节　论毅力</p><p>第十六节　论义务思想</p><p>第十七节　论尚武</p><p>第十八节　论私德 </p><p>第十九节　论民气</p><p>第二十节　论政治能力</p><p><br></p><p>第一节 叙论</p><p><br></p><p>自世界初有人类以迄今日，国于环球上者，何啻千万？问其岿然今存，能在五大洲地图占一颜色者，几何乎？曰︰百十而已矣。此百十国中，其能屹然强立，有左右世界之力，将来可以战胜于天演界者，几何乎？曰︰四五而已矣。夫同是日月，同是山川，同是方趾，同是圆颅，而若者以兴，若者以亡，若者以弱，若者以强；则何以故？或曰：“是在地利。”然今之亚美利加，犹古阿美利加，而盎格鲁撒逊〈英国人种之名也〉民族何以享其荣？古之罗马，犹今之罗马，而拉丁民族何以坠其誉？或曰：“是在英雄。”然非无亚历山大，而何以马基顿今已成灰尘？非无成吉思汗，而何以蒙古几不保残喘？呜呼噫嘻！吾知其由。国也者，积民而成。国之有民，犹身之有四肢五脏筋脉血轮也。未有四肢已断，五脏已瘵，筋脉已伤，血轮已涸，而身犹能存者。则亦未有其民愚陋怯弱涣散混浊，而国犹能立者。故欲其身之长生久视，则摄生之术不可不明；欲其国之安富尊荣，则新民之道不可不讲。</p><p><br></p><p>第二节　论新民为今日中国第一急务</p><p><br></p><p>吾今欲极言新民为当务之急，其立论之根柢有二：一曰关于内治者，二曰关于外交者。</p><p>所谓关于内治者何也？天下之论政术者多矣，动曰某甲误国，某乙殃民；某之事件，政府之失机，某之制度，官吏之溺职。若是者，吾固不敢谓为非然也。虽然，政府何自成？官吏何自出？斯岂非来自民间者耶？某甲某乙者，非国民之一体耶？久矣！夫聚群盲不能成一离娄，聚群聋不能成一师旷，聚群怯不能成一乌获。以若是之民，得若是之政府官吏，正所谓种瓜得瓜，种豆得豆，其又奚尤？西哲常言：政府之与人民，犹寒暑表之与空气也。室中之气候，与针里之水银，其度必相均，而丝毫不容假借。国民之文明程度低者，虽得明主贤相以代治之，及其人亡则其政息焉。譬犹严冬之际置表于沸水中，虽其度骤升，水一冷而坠如故矣。国民之文明程度高者，虽偶有暴君污吏虔刘一时，而其民力自能补救之而整顿之；譬犹溽暑之时置表于冰块上，虽其度忽落，不俄顷则冰消而涨如故矣。然则苟有新民，何患无新制度，无新政府，无新国家？非尔者，则虽今日变一法，明日易一人，东涂西抹，学步效颦，吾未见其能济也。夫吾国言新法数十年而效不睹者，何也？则于新民之道未有留意焉者也。</p><p>今草野忧国之士，往往独居深念，叹息相望，曰：安得贤君相，庶拯我乎？吾未知其所谓贤君相者，必如何而始为及格。虽然，若以今日之民德、民智、民力，吾知虽有贤君相，而亦无以善其后也。夫拿破仑旷世之名将也，苟授以旗绿之惰兵，则不能敌黑蛮；哥仑布航海之大家也，苟乘以朽木之胶船，则不能渡溪沚。彼君相者，非能独治也。势不得不任疆臣，疆臣不得不任监司，监司不得不任府县，府县不得不任吏胥。此诸级中人，但使其贤者半，不肖者半，犹不足以致治，而况乎其百不得一也！今为此论者，固知泰西政治之美，而欲吾国之效之矣。但推其意，得毋以若彼之政治，皆由其君若相独力所制造耶？试与一游英、美、德、法之都，观其人民之自治何如？其人民与政府之关系何如？观之一省，其治法俨然一国也；观之一市、一村落，其治法俨然一国也；观之一党会、一公司、一学校，其治法俨然一国也；乃至观之一人，其自治之法，亦俨然治一国也。譬诸盐有咸性，积盐如陵，其咸愈醲，然剖分此如陵之盐为若干石，石为若干斗，斗为若干升，升为若干颗，颗为若干阿屯，无一不咸，然后大咸乃成。抟沙挼粉而欲以求咸，虽隆之高于泰岱，犹无当也。故英美各国之民，常不待贤君相而足以致治。其元首，则尧、舜之垂裳可也，成王之委裘亦可也；其官吏，则曹参之醇酒可也，成瑨之坐啸亦可也。何也？以其有民也。故君相常倚赖国民，国民不倚赖君相。小国且然，况吾中国幅员之广，尤非一二人之长鞭所能及者耶！</p><p>则试以一家譬一国。苟一家之中，子妇弟兄，各有本业，各有技能，忠信笃敬，勤劳进取，家未有不勃然兴者。不然者，各委弃其责任，而一望诸家长，家长而不贤，固阖室为饿殍，藉令贤也，而能荫庇我者几何？即能荫庇矣，而为人子弟，累其父兄，使终岁勤动，日夕忧劳，微特于心不安，其毋乃终为家之累耶？今之动辄责政府望贤君相者，抑何不恕？抑何不智？英人有常言曰：“That's your mistake, I couldn't help you。”译意言：“君误矣，吾不能助君也。”此虽利己主义之鄙言，而实鞭策人自治自助之警句也。故吾虽日望有贤君相，吾尤恐即有贤君相，亦爱我而莫能助也。何也？责望不贤君相者深，则自责望者必浅，而此责人不责己、望人不望己之恶习，即中国所以不能维新之大原。我责人，人亦责我，我望人，人亦望我，是四万万人，遂互消于相责相望之中，而国将谁与立也？新民云者，非新者一人，而新之者又一人也，则在吾民之各自新而已。孟子曰：“子力行之，亦以新子之国。”自新之谓也，新民之谓也。</p><p>所谓关于外交者何也？自十六世纪以来（约三百年前），欧洲所以发达，世界所以进步，皆由民族主义（Nationalism）所磅礴冲激而成。民族主义者何？各地同种族、同言语、同宗教、同习俗之人，相视如同胞，务独立自治，组织完备之政府，以谋公益而御他族是也。此主义发达既极，驯至十九世纪之末（近二三十年），乃更进而为民族帝国主义（National Imperialism）。民族帝国主义者何？其国民之实力，充于内而不得不溢于外，于是汲汲焉求扩张权力于他地，以为我尾闾。其下手也，或以兵力，或以商务，或以工业，或以教会，而一用政策以指挥调护之是也。近者如俄国之经略西伯利亚、土耳其，德国之经略小亚细亚、阿非利加，英国之用兵于波亚，美国之县夏威、掠古巴、攘菲律宾，皆此新主义之潮流，迫之不得不然也。而今也于东方大陆，有最大之国，最腴之壤，最腐败之政府，最散弱之国民，彼族一旦窥破内情，于是移其所谓民族帝国主义者，如群蚁之附膻，如万矢之向的，离然而集注于此一隅。彼俄人之于满洲，德人之于山东，英人之于扬子江流域，法人之于两广，日人之于福建，亦皆此新主义之潮流，迫之不得不然也。</p><p>夫所谓民族帝国主义者，与古代之帝国主义迥异。昔者有若亚历山大，有若查理曼，有若成吉思汗，有若拿破仑，皆尝抱雄图，务远略，欲蹂躏大地，吞并弱亡。虽然，彼则由于一人之雄心，此则由于民族之张力；彼则为权威之所役，此则为时势之所趋。故彼之侵略，不过一时，所谓暴风疾雨，不崇朝而息矣；此之进取，则在久远，日扩而日大，日入而日深。吾中国不幸而适当此盘涡之中心点，其将何以待之？曰：彼为一二人之功名心而来者，吾可以恃一二之英雄以相敌；彼以民族不得已之势而来者，非合吾民族全体之能力，必无从抵制也；彼以一时之气焰骤进者，吾可以鼓一时之血勇以相防；彼以久远之政策渐进者，非立百年宏毅之远猷，必无从幸存也。不见乎瓶水乎，水仅半器，他水即从而入之，若内力能自充塞本器，而无一隙之可乘，他水未有能入者也。故今日欲抵挡列强之民族帝国主义，以挽浩劫而拯生灵，惟有我行我民族主义之一策。而欲实行民族主义于中国，舍新民末由。</p><p>今天下莫不忧外患矣。虽然，使外而果能为患，则必非一忧之所能了也。夫以民族帝国主义之顽强突进如彼其剧，而吾犹商榷于外之果能为患与否，何其愚也！吾以为患之有无，不在外而在内。夫各国固同用此主义也，而俄何以不施诸英，英何以不施诸德，德何以不施诸美，欧美诸国何以不施诸日本？亦曰有隙与无隙之分而已。人之患瘵者，风寒、暑湿、燥火，无一不足以侵之；若血气强盛、肤革充盈者，冒风雪，犯暴暵，冲瘴疠，凌波涛，何有焉？不自摄生，而怨风雪、暴暵、波涛、瘴疠之无情，非直彼不任受，而我亦岂以善怨而获免耶？然则为中国今日计，必非恃一时之贤君相而可以弭乱，亦非望草野一二英雄崛起而可以图成，必其使吾四万万人之民德、民智、民力，皆可与彼相埒，则外自不能为患，吾何为而患之！此其功虽非旦夕可就乎，然孟子有言：“七年之病，求三年之艾，苟为不蓄，终身不得。”今日舍此一事，别无善图，宁复可蹉跎蹉跎，更阅数年，将有欲求如今日而不可复得者。呜呼！我国民可不悚耶！可不勖耶！</p><p><br></p><p>第三节 释新民之意</p><p><br></p><p>新民云者，非欲吾民尽弃其旧以从人也。新之义有二：一曰淬厉其所本有而新之，二曰采补其所本无而新之。二者缺一，时乃无功。先哲之立教也，不外因材而笃与变化气质之两途，斯即吾淬厉所固有、采补所本无之说也。一人如是，众民亦然。</p><p>凡一国之能立于世界，必有其国民独具之特质。上自道德法律，下至风俗习惯、文学美术，皆有一种独立之精神，祖父传之，子孙继之，然后群乃结，国乃成。斯实民族主义之根柢源泉也。我同胞能数千年立国于亚洲大陆，必其所具特质有宏大、高尚、完美，厘然异于群族者，吾人所当保存之而勿失坠也。虽然，保之云者，非任其自生自长，而漫曰“我保之，我保之”云尔。譬诸木然，非岁岁有新芽之茁，则其枯可立待；譬诸井然，非息息有新泉之涌，则其涸不移时。夫新芽、新泉岂自外来者耶？旧也而不得不谓之新，惟其日新，正所以全其旧也。濯之拭之，发其光晶；锻之炼之，成其体段；培之浚之，厚其本原；继长增高，日征月迈，国民之精神，于是乎保存，于是乎发达。世或以“守旧”二字为一极可厌之名词，其然岂其然哉？吾所患不在守旧，而患无真能守旧者。真能守旧者何？即吾所谓淬厉其固有而已。</p><p>仅淬厉固有而遂足乎？曰不然。今之世非昔之世，今之人非昔之人。昔者吾中国有部民而无国民，非不能为国民也，势使然也。吾国夙巍然屹立于大东，环列皆小蛮夷，与他方大国未一交通，故我民常视其国为天下。耳目所接触，脑筋所濡染，圣哲所训示，祖宗所遗传，皆使之有可以为一个人之资格，有可以为一家人之资格，有可以为一乡一族人之资格，有可以为天下人之资格，而独无可以为一国国民之资格。夫国民之资格，虽未必有以远优于此数者，而以今日列国并立、弱肉强食、优胜劣败之时代，苟缺此资格，则决无以自立于天壤。故今日不欲强吾国则已，欲强吾国，则不可不博考各国民族所以自立之道，汇择其长者而取之，以补我之所未及。今论者于政治、学术、技艺，皆莫不知取人长以补我短矣，而不知民德、民智、民力，实为政治、学术、技艺之大原。不取于此而取于彼，弃其本而摹其末，是何异见他树之蓊郁，而欲移其枝以接我槁干；见他井之汩涌，而欲汲其流以实我眢源也。故采补所本无以新我民之道，不可不深长思也。</p><p>世界上万事之现象，不外两大主义：一曰保守，二曰进取。人之运用此两主义者，或偏取甲，或偏取乙，或两者并起而相冲突，或两者并存而相调和。偏取其一，未有能立者也。有冲突则必有调和，冲突者，调和之先驱也。善调和者，斯为伟大国民，盎格鲁-撒逊人种是也。譬之跬步，以一足立，以一足行；譬之拾物，以一手握，以一手取。故吾所谓新民者，必非如心醉西风者流，蔑弃吾数千年之道德、学术、风俗，以求伍于他人；亦非如墨守故纸者流，谓仅抱此数千年之道德、学术、风俗，遂足以立于大地也。</p><p>第四节 就优胜劣败之理以证新民之结果而论及取法之所宜</p><p>在民族主义立国之今日，民弱者国弱，民强者国强，殆如影之随形，响之应声，有丝毫不容假借者。今请将地球民族之大势，列为一表，而论其所以迭代消长之由。</p><p>t01.jpg</p><p>凡地球民族之大别五，闻其最有势力于今世者谁乎？白色种人是也。白色民族之重要者三（白种不止此三派，条顿亦不止彼二派。此不过举其要者耳，此文非考据种族，不必然鳃鳃也）。其最有势力于今世者谁乎？条顿人是也。条顿民族之重要者二，其最有势力于今世者谁乎？盎格鲁-撒逊人是也，当其始沟分而居，不相杂侧也。则无论若何之民族，皆可以休养生息于其部分之内。然天演物竞之公例，既驱人类使不得不接触、不交通、不争竞，一旦接触、交通、争竞，而一起一仆之数乃立见。不观于斗蟀者乎？百蟀各处一笼，各自雄也。并而一之，一日而死十六七，两日而死十八九，三日而所余者仅一二焉矣。所余之一二，必其最强者也。然则稍不强者殆而已矣。黑、红、棕之人与白人相遇，如汤沃雪，瞬即消灭，夫人而知矣。今黄人与之遇，又著著失败矣。若夫观白人之自竞也，彼斯拉夫民族，常为阿士曼黎之专制政府与卢马纳及哈菩士卜之条顿人王家所轭缚，至今罕能自伸。拉丁民族，虽当中世时代，曾臻全盛，及其与条顿人相遇，遂不可支。自罗马解纽以来，今日欧洲之建国，无一不自条顿人之手而成。如皮士噶人之于西班牙，士埃威人之于葡萄牙，郎拔人之于意大利，佛兰克人之于法兰西、比利时，盎格鲁-撒逊人之于英吉利，士康的拿比亚人之于丹麦、瑞典、那威，日耳曼人之于德意志、荷兰、瑞士、奥大利。凡此皆现代各国之主动力也，而一皆自条顿人发之成之，是条顿人不啻全世界动力之主人翁也。而条顿人之中，又以盎格鲁-撒逊人为主中之主，强中之强。今日地球陆地四分之一以上被其占领，人类四分之一以上受其统治。而势力范围之布于五洲各地者，且日进而未有已焉。今试就百年来各国用语之人数变迁，列为一表，而知盎格鲁民族之进步，有令人惊绝者。</p><p>用语比数表</p><p>t02.jpg</p><p>由两表比较之，则此九十年间，英语之位置，由第五跃至第一，由二千〇五十二万，跃至一万一千一百万，由百分之十二有奇，跃至百分之二十七有奇。骎骎然遂有吞全球括四海之势，盎格鲁-撒逊人之气焰，谁能御之！由此观之，则今日世界上最优胜之民族可以知矣。五色人相比较，白人最优。以白人相比较，条顿人最优。以条顿人相比较，盎格鲁撒逊人最优。此非吾趋势利之言也，天演界无可逃避之公例实如是也。使日耳曼人能自新以优胜于盎格鲁-撒逊，则他日能代之以兴，亦未可知。使斯拉夫人、拉丁人能自新以优胜于条顿人，使黄人能自新以优胜于白人，则其他日之结果亦然。要之现在之地位，则其优劣之数，实如上所云云矣。然则吾所谓博考民族所以自立之道，汇择其长而取之以补我所未及者，援取法乎上之例，不可不求诸白人，不可不求诸白人中之条顿人，不可不求诸条顿人中之盎格鲁-撒逊人。</p><p>白人之优于他种人者何也？他种人好静，白种人好动；他种人狃于和平，白种人不辞竞争；他种人保守，白种人进取。以故他种人只能发生文明，白种人则能传播文明。发生文明者，恃天然也；传播文明者，恃人事也。试观泰西文明动力之中心点，由安息、埃及而希腊，由希腊而罗马，由罗马而大西洋沿岸诸国，而遍于大陆，而飞渡磅礴于亚美利加。今则回顾而报本于东方焉，其机未尝一日停，其勇猛、果敢、活泼、宏伟之气，比诸印度人何如？比诸中国人何如？其他小国，更不必论矣。然则白种人所以雄飞于全球者非天幸也，其民族之优胜使然也。</p><p>条顿人之优于他白人者何也？条顿人政治能力甚强，非他族所能及也。如彼希腊人及斯拉夫人，虽能立地方自治之制，而不能扩充之，其能力全集注于此最小之公共团体。而位于此团体之上者，有国家之机关；位于此团体之下者，有个人之权利，皆非彼等所能及也。以故其所生之结果有三缺点：人民之权利不完，一也；团体与团体之间不相联属，二也；无防御外敌之力，三也。故希腊人一轭于罗马，再轭于土耳其，三轭于条顿人，数千年不见天日。而斯拉夫人今犹呻吟于专制恣暴政体之下而未有已也。至如迦特民族（罗马一统前之郜儿人，及今之爱尔兰人与苏格兰之高地人，皆属于此族），虽其勇敢之气冠绝一时，而政治思想更薄弱，故惟知崇拜一二膂力之英雄，而国民不有独立团结，虽能建无数之小军国，而无统一之之道，能创大宗教，而不能成大国家。至于拉丁人，则远优于彼等矣，能建伟大之罗马帝国，统一欧陆，能制完备之罗马民法，垂型千年。虽然，其思想太大而不能实施，动欲统治宇内，而地方自治之制被破坏焉，个人权利被蹂躏焉，务张国力而不养人格。故及罗马之末叶，而拉丁之腐败卑劣闻天下。虽及今日，而其沿袭之旧质，犹不能除，好虚荣，少沉实。时则倾于保守，抱陈腐而不肯稍变；时则驰于急激，变之不以次第。若法兰西人，其代表也。百年之内，变政体者六，易宪法者十四，至今名为民主，而地方自治与个人权利，毫不能扩充，此拉丁人所以日蹙于天演之剧场也。若夫条顿人，则其始在日耳曼森林中为一种蛮族时，其个人强立自由之气概，传诸子孙而不失，而又经罗马文化之薰习锻炼，两者和合，遂能成一特性之民族，而组织民族的国家（National State），创代议制度，使人民皆得参预政权，集人民之意以为公意，合人民之权以为国权，又能定团体与个人之权限，定中央政府与地方自治之权限，各不相侵，民族全体得应于时变，以滋长发达。故条顿人今遂优于天下，非天幸也，其民族之优胜使然也。</p><p>盎格鲁-撒逊人之尤优于他条顿人者，何也？其独立自助之风最盛。自其幼年在家庭，在学校，父母师长皆不以附庸待之，使其练习世务，稍长而可以自立，不倚赖他人。其守纪律、循秩序之念最厚，其常识（Common Sense）最富，常不肯为无谋之躁妄举动；其权利之思想最强，视权利为第二之生命，丝毫不肯放过；其体力最壮，能冒万险；其性质最坚忍，百折不回；其人以实业为主，不尚虚荣。人皆务有职业，不问高下。而坐食之官吏政客，常不为世所重；其保守之性质亦最多，而常能因时势，鉴外群，以发挥光大其固有之本性。以此之故，故能以区区北极三孤岛，而孳殖其种于北亚美利加、澳大利亚两大陆，扬其国旗于日所出入处，巩其权力于五洲四海冲要咽喉之地，而天下莫之能敌也。盎格鲁-撒逊人所以定霸于十九世纪，非天幸也，其民族之优胜使然也。</p><p>然则吾之所当取法者可知已。观彼族之所以衰所以弱，此族之所以兴所以强，而一自省焉：吾国民之性质，其与彼召衰、召弱者异同若何？与此致兴、致强者异同若何？其大体之缺陷在何处？其细故之薄弱在何处？一一勘之，一一鉴之，一一改之，一一补之，于是乎新国民可以成。今请举吾国民所当自新之大纲小目，条分缕析，于次即详论之。</p><p><br></p><p>第四节　就优胜劣败之理以证新民之结果而论及取法之所宜</p><p>编辑</p><p>在民族主义立国之今日，民弱者国弱，民强者国强，殆如影之随形，响之应声，有丝毫不容假借者。今请将地球民族之大势，列为一表，而论其所以迭代消长之由。</p><p><br></p><p>（一）黑色民族&nbsp;</p><p>（二）红色民族&nbsp;</p><p>（三）棕色民族&nbsp;</p><p>民族&nbsp;</p><p>（四）黄色民族&nbsp;</p><p>（甲）拉丁民族（Latin）法葡班诸国&nbsp;</p><p>（五）白色民族 （乙）斯拉夫民族（Slavonians）俄奥诸国&nbsp;</p><p>（子）日耳曼民族德国</p><p>（丙）条顿民族（Teutons）英德荷诸国&nbsp;</p><p>（丑）盎格鲁撒逊民族（Anglo Saxon）英美两国</p><p>凡地球民族之大别五，闻其最有势力于今世者谁乎？白色种人是也。白色民族之重要者三〈（白种不止此三派，条顿亦不止彼二派，此不过举其要者耳。此文非考据种族，不必鳃鳃也。）〉，其最有势力于今世者谁乎？条顿人是也。条顿民族之重要者二，其最有势力于今世者谁乎？盎格鲁撤逊人是也。当其始沟分而居，不相杂厕也，则无论若何之民族，皆可以休养生息于其部分之内。然天演物竞之公例，既驱人类使不得不接触，不交通，不争竞；一旦接触交通争竞，而一起一仆之数乃立见。不观于斗蟀者乎？百蟀各处一笼，各自雄也。并而一之，一日而死十六七，两日而死十八九，三日而所余者仅一二焉矣。所余之一二，必其最强者也，然则稍不强者殆而已矣！黑红棕之人与白人相遇，如汤沃雪，瞬即消灭，夫人而知矣。今黄人与之遇，又着着失败矣！若夫观白人之自竞也，彼斯拉夫民族，常为阿士曼黎之专制政府，与卢马纳及哈菩士卜之条顿人王家所轭缚。至今罕能自伸。拉丁民族，虽当中世时代，曾臻全盛，及其与条顿人相遇，遂不可支。自罗马解纽以来，今日欧洲之建国，无一不自条顿人之手而成。如皮士噶人之于西班牙；士埃威人之于葡萄牙；郎拔人之于意大利；佛兰克人之于法兰西、比利时；盎格鲁撒逊人之于英吉利；士康的拿比亚人之于丹麦、瑞典、那威；日耳曼人之于德意志、荷兰、瑞士、奥大利。凡此皆现代各国之主动力也，而一皆自条顿人发之成之。是条顿人不啻全世界动力之主人翁也。而条顿人之中，又以盎格鲁撒逊人为主中之主，强中之强。今日地球陆地四分之一以上，被其占领；人类四分之一以上，受其统制。而势力范围之布于五洲各地者，且日进而未有已焉。今试就百年来各国用语之人数变迁，列为一表，而知盎格鲁民族之进步，有令人惊绝者！</p><p><br></p><p><br></p><p><br></p><p>用语比数表 ：</p><p>一八○一年 用各国语人数 百分比较 一八九○年 用各国语人数 百分比较</p><p>法语 三一、四五○ 千 一九．四 英语 一一一、一○○ 千 二七．七</p><p>俄语 三○、七七○ 一九．○ 德语 七五、二○○ 一八．八</p><p>德语 三○、三二○ 一八．七 俄语 七五、○九○ 一八．七</p><p>西班语 二六、一九○ 一六．二 法语 五一、二○○ 一二．七</p><p>英语 二○、五二○ 一二．七 西班语 四二、八○○ 一○．七</p><p>意语 一五、○七○ 九．三 意语 三三、○○○ 八．三</p><p>葡语 七、四八○ 四．七 葡语 一三、○○○ 三．二</p><p><br></p><p>由两表比较之，则此九十年间，英语之位置，由第五跃至第一，由二千零五十二万，跃至一万一千一百万。由百分之十二有奇，跃至百分之二十七有奇，骎骎然遂有吞全球括四海之势。盎格鲁撒逊人之气燄，谁能御之？由此观之，则今日世界上最优胜之民族可以知矣。五色人相比较，白人最优；以白人相比较，条顿人最优。以条顿人相比较，盎格鲁撒逊人最优。此非吾趋势利之言也。天演界无可逃避之公例，实如是也。使日耳曼人能自新以优胜于盎格鲁撒逊，则他日能代之以兴，亦未可知。使斯拉夫人、拉丁人能自新以优胜于条顿人。使黄人能自新以优胜于白人，则其他日之结果亦然。要之现在之地位，则其优劣之数，实如上所云云矣。然则吾所谓博考民族所以自立之道，汇择其长而取之以补我所未及者。援取法乎上之例，不可不求诸白人，不可不求诸白人中之条顿人，不可不求诸条顿人中之盎格鲁撒逊人。</p><p><br></p><p><br></p><p>白人之优于他种人者何也？他种人好静，白种人好动。他种人狃于和平，白种人不辞竞争。他种人保守，白种人进取。以故他种人只能发生文明，白种人则能传播文明。发生文明者，恃天然也；传播文明者，恃人事也。试观泰西文明动力之中心点，由安息、埃及而希腊，由希腊而罗马，由罗马而大西洋沿岸诸国，而遍于大陆，而飞渡磅礡于亚美利加，今则回顾而报本于东方焉！其机未尝一日停。其勇猛果敢活泼宏伟之气，比诸印度人何如？比诸中国人何如？其他小国，更不必论矣。然则白种人所以雄飞于全球者，非天幸也，其民族之优胜使然也。</p><p><br></p><p><br></p><p>条顿人之优于他白人者何也？条顿人政治能力甚强，非他族所能及也。如彼希腊人及斯拉夫人，虽能立地方自治之制，而不能扩充之。其能力全集注于此最小之公共团体，而位于此团体之上者，有国家之机关；位于此团体之下者，有个人之权利，皆非彼等所能及也。以故其所生之结果，有三缺点：人民之权利不完，一也；团体与团体之间不相联属，二也；无防御外敌之力，三也。故希腊人一轭于罗马，再轭于土耳其，三轭于条顿人，数千年不见天日。而斯拉夫人今犹呻吟于专制恣暴政体之下，而未有已也。至如迦特民族〈（罗马一统前之郜儿人，及今之爱尔兰人与苏格兰之高地人，皆属于此族。）〉，虽其勇敢之气，冠绝一时，而政治思想更薄弱。故惟知崇拜一二膂力之英雄，而国民不能独立团结。虽能建无数之小军国，而无统一之之道。能创大宗教，而不能成大国家。至于拉丁人，则远优于彼等矣。能建伟大之罗马帝国，统一欧陆；能制完备之罗马民法，垂型千年。虽然，其思想太大而不能实施。动欲统制宇内，而地方自治之制被破坏焉，个人权利被蹂躏焉。务张国力而不养人格，故及罗马之末叶，而拉丁之腐败卑劣闻天下。虽及今日，而其沿袭之旧质，犹不能除。好虚荣，少沈实。时则倾于保守，抱陈腐而不肯稍变；时则驰于急激，变之不以次第。若法兰西人，其代表也。百年之内，变政体者六，易宪法者十四，至今名为民主，而地方自治与个人权利，毫不能扩充。此拉丁人所以日蹙于天演之剧场也。若夫条顿人，则其始在日耳曼森林中为一种蛮族时，其个人强立自由之气概，传诸子孙而不失。而又经罗马文化之薰习锻炼，两者和合，遂能成一特性之民族。而组织民族的国家 (NationalState) ，创代议制度，使人民皆得参预政权，集人民之意以为公意，合人民之权以为国权。又能定团体与个人之权限，定中央政府与地方自治之权限，各不相侵。民族全体，得应于时变，以滋长发达；故条顿人今遂优于天下。非天幸也，其民族之优胜使然也。</p><p><br></p><p><br></p><p>盎格鲁撒逊人之尤优于他条顿人者何也？其独立自助之风最盛。自其幼年在家庭，在学校，父母师长，皆不以附庸待之。使其练习世务，稍长而可以自立，不倚赖他人。其守纪律循秩序之念最厚，其常识 (Common Sense) 最富，常不肯为无谋之躁妄举动。其权利之思想最强，视权利为第二之生命，丝毫不肯放过。其体力最壮，能冒万险。其性质最坚忍，百折不回。其人以实业为主，不尚虚荣。人皆务有职业，不问高下。而坐食之官吏政客，常不为世所重。其保守之性质亦最多，而常能因时势，鉴外群，以发挥光大其固有之本性。以此之故，故能以区区北极三孤岛，而孳殖其种于北亚美利加、澳大利亚两大陆。扬其国旗于日所出入处，巩其权力于五洲四海冲要咽喉之地，而天下莫之能敌也。盎格鲁撤逊人所以定霸于十九世纪，非天幸也，其民族之优胜使然也。</p><p><br></p><p><br></p><p>然则吾之所当取法者可知已。观彼族之所以衰所以弱，此族之所以兴所以强，而一自省焉。吾国民之性质，其与彼召衰召弱者异同若何？与此致兴致强者异同若何？其大体之缺陷在何处？其细故之薄弱在何处？一一勘之，一一鉴之，一一改之，一一补之；于是乎新国民可以成。今请举吾国民所当自新之大纲小目，条分缕析，于次节详论之。</p>
