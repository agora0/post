---
layout: post
title: 切勿錯誤理解正常「生老病死」事件
date: 2021-05-28 02:13:29.000000000 +00:00
link: https://thestandnews.com/society/%E5%88%87%E5%8B%BF%E9%8C%AF%E8%AA%A4%E7%90%86%E8%A7%A3%E6%AD%A3%E5%B8%B8-%E7%94%9F%E8%80%81%E7%97%85%E6%AD%BB-%E4%BA%8B%E4%BB%B6/
categories: stand
tags: blog
author: 何栢良
---

<img width="600" src="https://images.weserv.nl/?url=cdn.thestandnews.com/media/photos/cache/E5BEA9E5BF85E6B3B0-0820copy_I9qjB_600x0.png" /><br /><br /><p>1. 有人私下／公開已經多次向政府反映，接種疫苗後出現的事件，必須與沒有接種的，同步公佈。例如：今天有 112 人死亡（分年齡層……），其中 111 沒有接種疫苗，1 人曾經接種疫苗。369 人中風（分年齡層……），全部沒有接種疫苗。</p>
<p><strong>Status：</strong>未完善 🤷‍♂️ + 精準數據分析影都冇</p>
<p>2. 現時做法係只公佈疫苗後的「事件」，仲要用誤導性的名稱，包括「不良事件」、「異常事件」每天「反科學化」地公佈，跟著每日即時新聞不斷無限輪迴，標題報導。跟住官員話「不良」事件其實係「冇不良」，「異常」事件其實係「冇異常」😥。</p>
<p>情況就有啲似三期臨床研究結果，只公佈疫苗接種組別的「事件 event」（下圖），讓市民自行「錯誤」解讀 👇，兩萬一千多名接種疫苗的人士，接種後 126 人出事，包括 2 人死亡，18 人心臟病發，18 人出現中風及其他腦神經問題，仲有人發覺生 cancer，出現其他嚴重感染（e.g. 盲腸炎）……繼而驚慌「錯誤」以為疫苗不安全 🤦‍♂️。</p>
<p style="text-align: center;"><housenewsphoto data-photo-id="250536"></housenewsphoto></p>
<p>真相：差不多相同數目的死亡、心臟病、中風在打鹽水組別（安慰劑 placebo）同樣發生。所以三期臨床結果公佈的時候，一定會兩邊組別同步公佈。</p>
<p><strong>Status：</strong>BioNTech 超安全，全球「每日」，係每日成千萬人打緊，部分香港人被誤導咗／理解錯咗……hesitating 唔敢接種</p>
<p>3. 如果你唔明，我試下咁樣講。美國第一個月開始接種的時候，CDC 話有三萬幾位女士，接種疫苗後發現自己「有咗」（i.e. 懷孕）……跟住就好多人唔敢打，驚打完會未婚懷孕 🙄</p>
<p>疫苗不是延年益壽藥物，無法預防正常的生老病死事件。大量海外公開數據已經證明 BioNTech 疫苗安全有效。希望大家放眼世界，睇下已經大量接種疫苗的大國／地區， 同未曾接種的疫勢有咩分別。</p>
<p> </p>
<p>#打針抗疫最有効力</p>
<p>作者<a href="https://www.facebook.com/photo?fbid=10223144640497893&amp;set=a.10221145300315638" target="_blank"> Facebook</a></p>
