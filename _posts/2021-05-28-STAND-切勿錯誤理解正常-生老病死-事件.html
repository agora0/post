---
layout: post
title: 切勿錯誤理解正常「生老病死」事件
date: 2021-05-28 02:13:29.000000000 +00:00
link: https://thestandnews.com/society/%E5%88%87%E5%8B%BF%E9%8C%AF%E8%AA%A4%E7%90%86%E8%A7%A3%E6%AD%A3%E5%B8%B8-%E7%94%9F%E8%80%81%E7%97%85%E6%AD%BB-%E4%BA%8B%E4%BB%B6/
categories: stand
tags: blog
author: 何栢良
---

<img width="600" src="https://images.weserv.nl/?url=cdn.thestandnews.com/media/photos/cache/E5BEA9E5BF85E6B3B0-0820copy_I9qjB_600x0.png" /><br /><br /><p>1. 有人 私下/公開 已經多次向政府反映， 接種疫苗後出現的事件，必須與沒有接種的，同步公佈。 例如: 今天有 112 人死亡 (分年齡層……)， 其中 111 沒有接種疫苗， 1 人曾經接種疫苗。 369 人中風 (分年齡層……)，全部沒有接種疫苗。</p>
<p>Status : 未完善 [🤷‍♂️] + 精準數據分析影都冇</p>
<p>2. 現時做法係衹公佈疫苗後的「事件」，仲要用誤導性的名稱 ，包括「不良事件」、「異常事件」 每天 「反科學化」地公佈， 跟著每日即時新聞不斷無限輪迴 ， 標題報導。 跟住官員話「不良」事件其實係「冇不良」， 「異常」事件其實係「冇異常」 [😥] 。</p>
<p>情況就有啲似三期臨床研究結果， 衹公佈疫苗接種組別的 「事件 event」(下圖)， 讓市民自行「錯誤」解讀 [👇] ， 2萬1千多名接種疫苗的人士，接種後126人出事，包括2 人死亡，18 人心臟病發，18 人出現中風及其他腦神經問題， 仲有人發覺生 cancer， 出現其他嚴重感染 (e.g. 盲腸炎) …… 繼而驚慌「錯誤」以為疫苗不安全 [🤦‍♂️] 。</p>
<p><housenewsphoto data-photo-id="250536"></housenewsphoto></p>
<p>真相: 差不多相同數目的 死亡、心臟病、中風 在打鹽水組別 (安慰劑 placebo) 同樣發生。 所以三期臨床結果公佈的時候， 一定會兩邊組別同步公佈。</p>
<p>Status : BioNTech 超安全， 全球「每日」，係每日成千萬人打緊， 部分香港人被誤導咗/理解錯咗…… hesitating 唔敢接種</p>
<p>3. 如果你唔明，我試下咁樣講。 美國第 1 個月開始接種的時候， CDC 話有 3 萬幾位女士，接種疫苗後發現自己「有咗」 (i.e. 懷孕)…………… 跟住就好多人唔敢打，驚打完會未婚懷孕 [🙄]</p>
<p>疫苗不是延年益壽藥物，無法預防正常的生老病死事件。 大量海外公開數據已經證明 BioNTech 疫苗安全有效。希望大家放眼世界，睇下已經大量接種疫苗的大國/地區， 同未曾接種的疫勢有咩分別。</p>
<p>#打針抗疫最有効力</p>
<p>作者<a href="https://www.facebook.com/photo?fbid=10223144640497893&amp;set=a.10221145300315638" target="_blank"> Facebook</a><br/>
 </p>
