---
layout: post
title: "【愛情】其實妳有無諗過，我先係春嬌，而妳係志明呢？（粵語版）"
date: 2020-02-29 22:13:19.000000000 +00:00
link: https://vocus.cc/article/5e5ae1fffd897800015a192e
categories: vocus
tags: blog
author: 仰子
---

<blockquote class="draft-block draft--blockquote">「妳成日叫我睇《春嬌與志明》，但其實妳有無諗過，我先係春嬌，而妳係志明呢？」</blockquote>
<figure class="draft--imgNormal draft-block"><div><img style="height:722px" class="image-block-prerender" data-src="https://images.vocus.cc/d18ea17a-786d-406d-a9f9-097d817cdbd6.jpeg" data-width="722" data-height="718" data-position="center" src="https://images.vocus.cc/d18ea17a-786d-406d-a9f9-097d817cdbd6.jpeg" referrerpolicy="no-referrer"><figcaption class="imageCaption draft-block" style="cursor:text;display:block"></figcaption></div></figure>
<div class="draft-block draft--p left">灰色既天空，灰色既海水，無人既沙灘。除左不停拍岸既白泡，就只有偶然吹過既寒風，陪住著我一個人散步。</div>
<div class="draft-block"><iframe title="https://www.youtube.com/watch?v=1RQuVp6HKXo&amp;feature=emb_title" class="video-screen" src="https://www.youtube.com/embed/1RQuVp6HKXo" frameborder="0" allowfullscreen="" referrerpolicy="no-referrer"></iframe></div>
<div class="draft-block draft--p left">《當我想起你》：</div>
<div class="draft-block draft--quotesSpecial center"><div class="content">「再記起一些古老的心事，再記起心中一串開心日子。曾在那似已遠遠的以前，共你差不多天天都相見。曾話過那天起，你已屬我，永不變。」</div></div>
<div class="draft-block draft--p left">自從同妳分手之後，已經好耐久無黎到呢個海灘。上一次黎，已經係成年前。</div>
<div class="draft-block draft--p left">初時妳會笑住叫我睇《春嬌與志明》，後來又有啲惱咁催我睇。我只能夠「唔唔」咁應妳，都唔知點同妳講好。</div>
<div class="draft-block draft--p left">春嬌：</div>
<div class="draft-block draft--quotesSpecial center"><div class="content">「一個女人過咗35歲，就係想穩定落嚟！」</div></div>
<div class="draft-block draft--p left">我知，我亦都明妳叫我睇電影既意思係想催我結婚。女人有壓力，唔通男人無咩？</div>
<div class="draft-block draft--p left">我老媽子成日煩我，係我面前攞啲人地送既細路仔衫摺黎摺去，話親戚送既，又話「差唔多時候架啦！我再老啲，就幫唔到你湊架啦！」</div>
<div class="draft-block draft--p left">身邊班朋友成日攞佢地個仔啲相出黎，又講話個仔又幾叻幾乖。有時係街見到人地一家幾口，開開心心咁，拖住手，三人行。其實我個心都好酸架！</div>
<div class="draft-block draft--p left">春嬌：</div>
<div class="draft-block draft--quotesSpecial center"><div class="content">「張志明，其實我真係好鍾意你，同你一齊真係好開心。其實我好簡單，想做返個女人仔，發生咩事，都會有一個男人企出來保護我，我真係好需要，好需要安全感，我唔係想要一個長唔大既男仔。」</div></div>
<div class="draft-block draft--p left">妳知道我一直都好鐘意細路，想有小朋友。所以我若果拍拖，就會諗結婚；諗結婚，就會諗埋點生小朋友。但係生細路，同拍拖、結婚好唔同。</div>
<div class="draft-block draft--p left">拍拖係兩個人既事，結婚都可以勉強唔理其他人，當係自己既事。所以我可以寵溺妳、遷就妳，只要我地兩個人之間搞得掂就得。</div>
<div class="draft-block draft--p left">但生小朋友，一定會涉及第三個人、另一個生命，影響小朋友既一生。咁就一定要好好諗清楚，計劃下。健康、經濟、住邊、點樣湊、點分工、雙方父母幫唔幫手、請唔請工人，好多野都要好好計劃。</div>
<div class="draft-block draft--p left">不過，我地好似從來都唔能夠好好傾到。由點結婚、點儲錢都未傾掂。妳只係叫我努力儲錢，但平時兩個人一齊開支咁多，又點儲呢？</div>
<div class="draft-block draft--p left">春嬌經歷過父母分開，令到佢變得孤獨、敏感、缺乏安全感。其實我同春嬌咪又一樣。曾經捱過、凍過，令我好想有一個溫暖安穩既家。既然之前細個無，咁大個左，咪由我親自建立番囉！</div>
<div class="draft-block draft--p left">但係我同春嬌一樣都敏感，更加怕孤獨，更需要安全感。外面幾大風、幾大雨，可以由我黎擋。我可以將我所有既寵愛俾哂妳。不過當我辛苦左一日，返到屋企，我怕妳會同我講：「玩夠，唔玩囉！」或者「未玩夠，去玩囉！」</div>
<div class="draft-block draft--p left">春嬌：</div>
<div class="draft-block draft--quotesSpecial center"><div class="content">「我係好鍾意你呀，咁又點啫！唔work呀嘛！」</div></div>
<div class="draft-block draft--p left">一齊左咁多年。我既生命每一刻都已經有妳既痕跡。</div>
<div class="draft-block draft--p left">早上訓醒會諗起妳，諗起妳會同妳話要養既烏龜打招呼、講早晨。</div>
<div class="draft-block draft--p left">返工迫地鐵，會諗起點樣一邊擋住其他人，一邊攬住妳；上扶手電梯，妳會企低一格，將個頭挨住我心口/肚腩，瞌埋眼訓陣，妳話咁樣好舒服。</div>
<div class="draft-block draft--p left">放工經過香港站，會諗起之前會等埋妳，然後再一齊去搵野食。食完拖住手行下街，去下寵物店同啲兔仔玩下。</div>
<div class="draft-block draft--p left">返屋企一個人，會諗起之前會一齊沖完涼，再幫妳梳頭，等妳訓係我大髀，一邊等頭髮乾，一邊氹妳訓教。</div>
<blockquote class="draft-block draft--blockquote">成個屋企，屋企周圍，去到邊，都會同妳一齊既記憶。有時岩岩訓醒，我仲會以為身邊仲有妳。之前我一個人去日本旅行個陣，仲會下意識咁習慣向後望一下，然後我就醒起：「啊！原來我得番一個人。」</blockquote>
<div class="draft-block draft--p left">不過一段時間開心，唔代表可以行到最後。鐘意又點？唔work呀嘛！</div>
<div class="draft-block draft--p left">當春嬌同志明去台灣旅行，咁岩遇上地震。志明一直叫春嬌去佢度，匿係枱底先安全。但春嬌太過驚，只係識捉實厠所門柄。志明又叫又氹又拉，都無用，志明最後惟有自己匿係枱低。直到地震停左，志明就衝過去安慰春嬌。但事後春嬌就怪志明：</div>
<div class="draft-block draft--quotesSpecial center"><div class="content">「頭先地震個陣，點解你匿喺枱下面唔理我呀？」</div></div>
<div class="draft-block draft--p left">每次我或明示、或暗示，將我地既問題挑出黎講，但妳都會發脾氣。結果我都唔敢繼續講落去，我驚如果我捉住妳，將啲野講清楚，妳會發好大脾氣，然後我地就會分手。我唔捨得，又唔敢講，惟有拖。結果呢？當然係最唔好既結果。</div>
<div class="draft-block draft--p left">我就好似志明咁，氹完拉完妳都唔郁，惟有自己走開，但又唔捨得掉低妳。就算之後氹番春嬌，但問題都無解決過。</div>
<div class="draft-block draft--p left">我有啲後悔，我係咪應該早啲講？就算令到當時就分手，會唔會比而家個結果更好呢？</div>
<div class="draft-block draft--p left">如果時間可以倒流，如果我可以返到去地震個一刻。我會同攬住門柄既春嬌講：</div>
<div class="draft-block draft--quotesSpecial center"><div class="content">「妳想做女人仔，想我保護妳、照顧妳，但有事個陣，妳信個門柄仲多過我；妳係應該攬住我，而唔係攬住度門。不過我係唔會忍心，自己匿埋係枱低，但係咁近距離望住妳咁驚、咁無助。」</div></div>
<div class="draft-block draft--p left">就算無張枱，我都會走過去，攞其他野，攞個喼、攞張櫈，總之幫佢擋住先。</div>
<div class="draft-block draft--p left">然後我會講：</div>
<div class="draft-block draft--quotesSpecial center"><div class="content">「我想，想妳相信我，妳會放開另一隻手，用雙手攬住我，攬實我。」</div></div>
<blockquote class="draft-block draft--blockquote">男女之間係有好多唔同，而兩個人獨立既人，更無可能完全同步。可能今日係佢幼稚啲，聽日係自己任性啲。不過，如果雙方願意尊重對方，唔好發脾氣，或者至少發完脾氣，冷靜左，都會認真諗下，肯攞出勇氣、誠意同耐心去傾，係對方位置去諗、去感受，一齊去面對問題，一齊去克服。我估咁先至係人生伴侶既意義。</blockquote>
<div class="draft-block draft--p left">從前覺得「相敬如賓，舉案齊眉」好老土，但而家發覺，兩個人既感情，能夠唔好當對方既愛係老奉，始終尊重對方係獨立既人，珍惜所有，係好難！好難！</div>
<div class="draft-block draft--p left">志明與春嬌，咁就十年啦！唔知佢地兩個而家點呢？希望佢地結左婚之後都能夠開開心心。</div>
<div class="draft-block draft--p left">從前沙灘上既一對腳印，被浪花沖過後，只剩番一個人獨自徘徊。</div>
<div class="draft-block draft--p left">逝者如斯，祝君安好！</div>
<div class="draft-block draft--p left">《當我想起你》：</div>
<div class="draft-block draft--quotesSpecial center"><div class="content">過去的經已不會再出現，遠去的一切只會更加遙遠妳。明白到各有各的去路﹐但我心中始終感到﹐能共你愛過﹐暖暖的令我自豪。曾在我心，如此深深愛戀中，遺下憶記在腦中，從當天起，永都不可忘記。當我想，想起你，仍像昨天一般深愛你。</div></div>
<div class="draft-block draft--p left">後記：</div>
<div class="draft-block draft--p left">志明最後話：</div>
<div class="draft-block draft--quotesSpecial center"><div class="content">「原來一個男人唔係需要一塊滑板或者一個達利，而係需要一個我鍾意，我想好好照顧佢，同佢一齊好好過日子既女人。」</div></div>
<div class="draft-block draft--p left">好啦！我都需要，不過我仲搵緊。</div>
<div class="draft-block draft--p left">#志明 ＃春嬌 ＃中女 ＃催婚 #分手 ＃港女 ＃尊重 #幸福 #愛情 #藝文 #人際 #話題 #精選 #女生 #談情 #男女 #影視 ＃港產片 ＃伴侶</div>
<div class="draft-block draft--p left">-&nbsp;</div>
<div class="draft-block draft--p left">仰子，射手座。有點敏感，容易感觸，容易哭。很想每段感情開花結果；很想回到那片星空下；很想在冬夜裡相擁入夢；思憶懷念，絲絲點點，串串斷斷。寫作，是想把感動記下，別像淚水般乾不留痕，只少要像流星給妳一道燦爛星火。</div>
