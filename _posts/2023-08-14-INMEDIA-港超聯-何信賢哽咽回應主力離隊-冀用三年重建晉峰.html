---
layout: post
title: "【港超聯】何信賢哽咽回應主力離隊  冀用三年重建晉峰"
date: 2023-08-14 09:15:48.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E4%BD%95%E4%BF%A1%E8%B3%A2%E5%93%BD%E5%92%BD%E5%9B%9E%E6%87%89%E4%B8%BB%E5%8A%9B%E9%9B%A2%E9%9A%8A-%E5%86%80%E7%94%A8%E4%B8%89%E5%B9%B4%E9%87%8D%E5%BB%BA%E6%99%89%E5%B3%B0
categories: inmedia
tags: blog
author: 獨媒報導
---

<img src="https://www.inmediahk.net/files/column_images/newnewdontdelete_636.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>新一季港超聯周末開鑼，晉峰今早見傳媒，<a href="https://www.inmediahk.net/node/體育/【港超聯】升班馬北區招8前晉峰兵加盟-何國泉：咁啱得咁橋">該隊8名球員早前約滿轉投北區</a>，球隊實力受到一定影響。晉峰今季班費維持700萬元，陣中有多名年輕球員，並以取得前六為目標，總教練何信賢稱希望用三年時間重新建立球隊，在接受訪問時一度哽咽：「希望香港嘅有心人肯去支持好多足球從業員⋯⋯。我自己好想呢班球員成長，就算走咗嗰啲我都想⋯⋯都係我關心嘅球員嚟嘅。人各有志我理解，因為職業球員要搵最好待遇。希望呢批球員唔好辜負老闆嘅苦心，再無老闆我唔知香港足球會點。」</p>
<p>晉峰在去季再聘任艾斯達維出任主教練，最終在港超聯排第八，排名僅較深水埗、香港U23高。原任晉峰守門員教練的何國泉去季季尾退役，今季轉投北區，出任該支升班馬的副總監。8名球員包括葉卓文、黃偉國、林駿杰、劉君正、林樂勤、湯振雄、陳鴻耀及李昀洛亦離開晉峰，改投北區。主力前鋒費利浦薩亦他投阿聯酋次級聯賽球隊；北區昨日見傳媒，何國泉強調與何信賢關係仍份屬友好。</p>
<p><a data-flickr-embed="true" href="https://www.flickr.com/gp/inmediahk/Q0800x7iu4" title="無標題"><img src="https://live.staticflickr.com/65535/53114489792_2479eb7434_b.jpg" width="1024" alt="無標題" /></a></p>
<p><strong>拒評主力離隊  強調視年輕球員如兒子</strong></p>
<p>對於有球員稱已與晉峰完約近一個月，但仍未獲得新合約，才轉投北區。何信賢表示不欲評論，希望保護一眾球員：「如果識得何sir ，就知道我係一個好急進嘅⋯⋯大家都明。」另有球員稱希望跳出舒適圈，何信賢亦苦笑，強調不喜歡責罵球員，視年輕球員如父親及兒子的關係。</p>
<p>「粉紅兵團」自2020年至2021年球季升班港超聯，《獨媒》喚何信賢總結過去數季的成績，他形容未達成願望，有感辜負了老闆，更一度哽咽起來：「我自己就希望香港嘅有心人肯去支持好多足球從業員⋯⋯我自己好想呢班球員成長，就算走咗嗰啲我都想⋯⋯都係我關心嘅球員嚟嘅，人各有志我理解，因為職業球員要搵最好待遇。希望呢批球員唔好辜負老闆嘅苦心，再無老闆我唔知香港足球會點。」</p>
<p><a data-flickr-embed="true" href="https://www.flickr.com/gp/inmediahk/kh56E7UVhh" title="無標題"><img src="https://live.staticflickr.com/65535/53115567338_c4592d0177_b.jpg" width="1024" alt="無標題" /></a><br /><em>何信賢</em></p>
<p><strong>何信賢承認球隊今季實力不及去季  盼港超聯保八</strong></p>
<p>何信賢承認在一眾主力離開後，晉峰需要重新建立踢法：「亦都唔捨得啦，我覺得好似仲未完成⋯⋯屈住喺個心度。佢哋有好發展開心嘅，希望佢哋做一個好嘅榜樣俾班細嘅睇，踢得好就有人賞識。」</p>
<p>然而，何信賢承認球隊今季實力不及去季，在多名球員離開後曾獲老闆安慰，「任何一個教練無咗自己最鍾意嘅球員都唔會開心」，指廖億誠在前季離開職業足球，自己亦用了一段時間才能平復。他希望球迷能體諒及鼓勵一眾年輕球員，「呢班真係追夢，就算十幾歲嗰班都係，你唔係嚟試、嚟學嘢，你係嚟同人爭位踢。」</p>
<p>被問到今季目標，何信賢就表示「希望最少都第八」：「基本上呢隊波好似一隊新升班嘅球隊，今年我哋30個球員，有部分球員無超聯經驗，年紀好細啦，我希望透過三年計劃重新栽培另一班年青人。」</p>
<p><a data-flickr-embed="true" href="https://www.flickr.com/gp/inmediahk/5w0Br746hU" title="無標題"><img src="https://live.staticflickr.com/65535/53115491340_bf53d74a8d_b.jpg" width="1024" alt="無標題" /></a><br /><em>新任教練河赫俊</em></p>
<p><strong>新任教練曾任水原藍翼體能教練  何信賢稱相逢恨晚</strong></p>
<p>新任教練河赫俊來自韓國，他在日本生活多年，擁有國際足協導師牌照。53歲的河赫俊曾任韓國足協全職講師，韓職球隊水原藍翼體能教練，並為前中超球隊江蘇蘇寧教練團成員。何信賢指出，在與河赫俊溝通後感到相逢恨晚，「坦誠咁溝通後，好似識遲咗五十幾年咁樣」，在分享理念後更希望雙方能互相扶持。</p>
<p>另外，何信賢透露由於老闆的考慮，在較遲的時間才告知艾斯達維不繼續合作，及後透過中介聯絡河赫俊，在「視像見工」下一拍即合。何信賢笑言，河赫俊是其接觸的韓國人中，英文最好的一人，球隊將沿用傳控踢法，目前仍在適應球員的特性：「佢喺適當時候會嚴厲，但佢都係一個慈父嚟。佢第一課操練講嘅第一句嘅嘢，我好舒服。佢同班球員講『我交個心嚟香港，我希望你哋交個心俾我，我會訓練你哋好』。」</p>
<p><a data-flickr-embed="true" href="https://www.flickr.com/gp/inmediahk/" title="無標題"><img src="https://live.staticflickr.com/65535/53114489372_66c307ba50_b.jpg" width="1024" alt="無標題" /></a></p>
<p><strong>河赫俊盼用半年執正球隊  讚球員有心</strong></p>
<p>在完成訓練後，河赫俊亦接受傳媒訪問，晉峰安排翻譯為記者作提問。他表示，希望晉峰能踢出較快、硬淨的風格，並指來港僅一個月，預期要用六個月執正球隊，希望用兩年將晉峰打造成強隊。</p>
<p>在訓練期間，河赫俊一如韓國教練風格，除了跑圈，更會罰球員做掌上壓，他解釋此舉是希望加強球員肌肉及集中力。</p>
<p>《獨媒》問河赫俊對香港足球的認知，他亦十分坦白，指來港前曾在YouTube 翻看港超聯影片，來港後發現晉峰的實力較平均水平為低，而昔日任教的水原三星實力更遠較晉峰「高好多班」：「但我啲球員全部都好有心，都好投入訓練。」</p>
<p><a data-flickr-embed="true" href="https://www.flickr.com/gp/inmediahk/C625Lb5318" title="無標題"><img src="https://live.staticflickr.com/65535/53115276064_7e1e9f104b_b.jpg" width="1024" alt="無標題" /></a><br /><em>七名外援球員</em></p>
<p><strong>七名外援球員加盟  包括「後生嘅金判坤」</strong></p>
<p>在球員班底上，晉峰早前獲5名外援加盟，包括布雷廸、岡村晏登、艾欣、凱基及金相佑，今日再公布簽入伊高度、文智星。23歲的文智星司職左中場，是河赫俊點名要求簽入的球員，何信賢同大讚文智星「好有態度、好跑得」：「佢似後生嘅金判坤！」</p>
<p><a data-flickr-embed="true" href="https://www.flickr.com/gp/inmediahk/19509E9V97" title="無標題"><img src="https://live.staticflickr.com/65535/53115490145_b0f891ec53_b.jpg" width="1024" alt="無標題" /></a><br /><em>文智星</em></p>
<p>在本地球員方面，鄭璟昊、何思哲出任隊長，收回龐焯熙，另有袁世傑、林樂賢、呂卓芹及曾俊軒加盟，並有多名年輕球員，包括陳嘉昊、麥梓軒、許澤崴、黃韜霖及張青雲來投。</p>
<p><a data-flickr-embed="true" href="https://www.flickr.com/gp/inmediahk/JTcM9503HG" title="無標題"><img src="https://live.staticflickr.com/65535/53115074996_68868097cd_b.jpg" width="1024" alt="無標題" /></a><br /><em>鄭璟昊</em></p>
<p><strong>再邀台灣樂天女孩來港打氣  黃俊雄：一定有林襄</strong></p>
<p>晉峰會長黃俊雄就目標較高，他對記者指球隊今季會以頭六名為目標，並繼續主力發展青訓工作。他表示即使球員較為年輕，但仍希望能在賽場上有進步。</p>
<p>被問到多名主力球員他投，黃俊雄就稱不感到可惜，並形容為非常之好：「梗係好先俾人挖，如果無人挖即係我哋青訓有問題！我覺得係好事嚟，最好撬走晒我哋！今年搵咗幾個16歲上嚟，最好幾年後又被人撬咗，我哋又成功咗，甚至乎最好係去中超！」</p>
<p>此外，晉峰在去季煞科戰，曾邀請台灣樂天女孩來港打氣，備受球迷歡迎。黃俊雄表明將再接再厲，更會邀請上次未有隨團的林襄來港：「保證！如果無（林襄），我哋就唔叫佢嚟啦！」另外，中國香港足球總會主席霍啟山、副主席徐英偉亦有參與晉峰發佈會。</p>
<p><a data-flickr-embed="true" href="https://www.flickr.com/gp/inmediahk/27M189s61w" title="無標題"><img src="https://live.staticflickr.com/65535/53115279094_8bfd20329b_b.jpg" width="1024" alt="無標題" /></a><br /><em>晉峰會長黃俊雄（中）</em></p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
