---
layout: post
title: "【港超聯】趙正宇離隊轉戰泰國T3 李輝立：唔明點解佢會去"
date: 2024-08-23 09:31:45.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E8%B6%99%E6%AD%A3%E5%AE%87%E9%9B%A2%E9%9A%8A%E8%BD%89%E6%88%B0%E6%B3%B0%E5%9C%8Bt3-%E6%9D%8E%E8%BC%9D%E7%AB%8B%EF%BC%9A%E5%94%94%E6%98%8E%E9%BB%9E%E8%A7%A3%E4%BD%A2%E6%9C%83%E5%8E%BB
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240823cc.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港超聯球隊標準流浪下周五（30日）晚迎來揭幕戰，球隊今日舉行開季發佈會。球隊今季改組青春班，不過名單中就不見年僅18歲、去季表現亮眼的趙正宇。總幹事李輝立指，趙正宇突然轉投泰國T3球隊，並指該球會由青年軍組成、欠缺組織，不解對方的決定。</p>
<p>流浪今日公佈25人大軍名單，暫時已至少有11名U22球員，不過上屆菁英盃「星中之星」的趙正宇就不在名單之中。《獨媒》問到他今季去向，總幹事李輝立就稱趙正宇突然轉投泰國T3球隊：「宇仔比較複雜，我唔明點解佢會去到T3度踢，係支冇乜組織嘅球會，讀書唔會選擇去泰國呀嘛？去泰國讀乜嘢呀！」</p>
<p><a data-flickr-embed="true" href="https://www.flickr.com/gp/inmediahk/0o9kWDN055" title="DSC_5887"><img src="https://live.staticflickr.com/65535/53942129535_11a86c9d25_b.jpg" width="1024" alt="DSC_5887" /></a></p>
<p><strong>質疑經紀另有目的 稱球會不懂轉會程序</strong></p>
<p>李輝立指趙正宇初期只表示到英國讀書，但後來突然離隊，並質疑其經紀背後另有目的：「你知宜家球圈啲經紀搞到好亂吓㗎嘛，佢乜都應承你，到頭嚟唔知係唔係。」Philip 續指球會已很小心處理，曾聯繫香港足總及泰國足總核實是否有該球隊，「最後都問唔到，好似係啱啱由青年軍組織、升上嚟嘅球隊。佢哋又咩都唔識，連TMS（國際足協轉會系統 Transfer Matching System）都唔識，要叫返泰國教佢哋點做。」最後在足總協助下，趙正宇准以「借用」身份外流。</p>
<p><a data-flickr-embed="true" href="https://www.flickr.com/gp/inmediahk/4d6N08cQ5y" title="DSC_5940"><img src="https://live.staticflickr.com/65535/53941922368_c597d04537_b.jpg" width="1024" alt="DSC_5940" /></a></p>
<p><strong>李輝立：球員有離心無法挽留</strong></p>
<p>趙正宇上季為流浪上陣21場、攻入3球，本月初更首次入選港足下月作客斐濟三角賽的46人初選名單。李輝立慨嘆：「其實佢選香港隊都踢唔到啦，我唔知佢目的係乜嘢。」他指趙正宇與流浪有三年合約，「我哋捧佢捧到咁高，啲經紀以為佢好犀利，但我覺得好奇你無理去踢T3囉。」他續稱有責任了解球員去向：「你賣咗個人扔咗你去柬埔寨，割咗一邊腎扔返嚟，咁咪死囉！我哋都好關注，細路仔喺我哋度培養走咗去。」</p>
<p>李輝立又有感而發稱球員有離心，亦無法挽留，唯有祝願對方飛黃騰達：「有朝一日需要返嚟香港咪返踢。」</p>
<p><a data-flickr-embed="true" href="https://www.flickr.com/gp/inmediahk/1VJ722sax2" title="DSC_5935"><img src="https://live.staticflickr.com/65535/53941922758_7b4889185c_b.jpg" width="1024" alt="DSC_5935" /></a></p>
<p>被問到有否打亂球隊預算，李輝立就稱沒有大影響，指很多年青球員都在等機會，強調指今季的人腳「優質」，指李呈、黃韜霖、張青雲都是可造之材，「喺我眼中都係值得培訓」。</p>
<p>另外，李輝立就稱陳耀祖因身體抱恙，剛完成手術，需要休養兩至三個月，短期內未能歸隊。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
