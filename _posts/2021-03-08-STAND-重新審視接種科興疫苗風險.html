---
layout: post
title: 重新審視接種科興疫苗風險
date: 2021-03-08 02:30:04.000000000 +00:00
link: https://thestandnews.com/%E5%81%A5%E5%BA%B7/%E9%87%8D%E6%96%B0%E5%AF%A9%E8%A6%96%E6%8E%A5%E7%A8%AE%E7%A7%91%E8%88%88%E7%96%AB%E8%8B%97%E9%A2%A8%E9%9A%AA/
categories: stand
tags: blog
author: 科豆 Scientific Papa
---

<img width="600" src="https://images.weserv.nl/?url=cdn.thestandnews.com/media/photos/cache/20210302-11_g2Ixa_600x0.png" /><br /><br /><p>接種疫苗的人出現了四個嚴重嘅不良反思，兩位老人家過了身，還有兩位要入 ICU。</p>
<p>睇返他們入 ICU 或死因，發現 3 個都同心血管疾病有關，兩位是出現了冠心病引致的併發症與及一位是出現中風。而另外一位最大可能是因為沒有打胰島素才出現糖尿病酮症酸中毒，比較容易排取其嚴重反應是因為疫苗。但其如三位的嚴重不良反應都是心血管疾病時，就算可能係因為長者不少都有心血管疾病，就算長者的心血管疾病都比較嚴重，就算不少長者每天都死於心血管疾病，幾天出現這三個有相似性的個案，其實真係要再睇返臨床研究數據，重新審視長期病患者，尤其係有心血管疾病問題或糖尿病的病患者接種科興疫苗的風險。</p>
<p>咦？但係呢支疫苗嘅三期臨床研究數據，好似未經同儕審批，仲未在任何科學期刊中發佈過，而且其 60 歲以上的未能出科學期刊的數據都少之又少，咁點算好？</p>
<p>當然就係好似筆者之前個 post 咁講，緊急批准使用後，要收集更多嘅數據，在一個嚴重不良反應個案出現後，不能確立與疫苗是否有關係時，就要用更多的數據去支持或否定這個現階段不能確定的關係。</p>
<p>可惜，在全港接種疫苗前又無好好計劃如何做數據收集、如何分析、如何報告，令何時才有香港自己的數據都是未知。現在當然只可押上專家之名，依賴一個個個案咁去講，大家證明唔到有關係就等如無關係去 convince 市民。</p>
<p>記得十幾日前，我阿媽問我打唔打科興，我話係打就等 BioNTech，佢話佢師傅話打咗好啲，滅活疫苗歷史悠久比較安全，唔打俾人打晒就無得打㗎啦。我以為佢講風水師傅，咁都可信啲，原來佢講嘅係樓下教佢耍太極嗰個師傅⋯</p>
<p>長者，佢哋未必能掌握好自己的身體狀況，未必能明白到太多的科學原理，所以自己嘅長輩要自己好好睇實，同佢多作分析，不要假手於人啊！</p>
<p>#尤其在這個人人都可以係專家嘅年代<br/>
#更要學懂如何去好好分析</p>
<p><a href="https://news.rthk.hk/rthk/ch/component/k2/1578455-20210303.htm?fbclid=IwAR0xycYIj69AG6aHlrYitP1hT2fkO8tadeFRXYfnf8PTE0yPaXroo7GepJE" target="_blank">男子接種疫苗兩日後死亡　許樹昌指大機會因心血管疾病</a></p>
<p><a href="https://news.rthk.hk/rthk/ch/component/k2/1579120-20210306.htm?fbclid=IwAR23JR6K8YVwz9W9ZB-YWq4486WC3RMFcC4djN5yV36QLB9jzoGnVu4Fhco" target="_blank">女子死前曾接種疫苗　孔繁毅相信事主因中風導致死亡</a></p>
<p><a href="https://hk.news.yahoo.com/amphtml/%E5%85%A9%E5%90%8D%E9%95%B7%E8%80%85%E6%8E%A5%E7%A8%AE%E7%A7%91%E8%88%88%E7%96%AB%E8%8B%97%E5%BE%8C%E7%95%99%E9%86%ABicu-%E5%85%B6%E4%B8%AD-%E4%BA%BA%E5%8D%B1%E6%AE%86-103200170.html?guccounter=1&amp;guce_referrer=aHR0cHM6Ly9sLmZhY2Vib29rLmNvbS8&amp;guce_referrer_sig=AQAAAF1xvQyDXsmH6uZ57RMZf7puk0HoHQ8LrCYcQl4N7VndEPDcJ2ypP9claxYwJbV6lG6rrzupO_3rWCswAMwjoYQf3eOd-qJC7WrzLZB6ggnW2hWRqBQ7O4-wfM02dC_FiAXY9ztqNYEc4Icq3PCW5SPPMGWh3MCsIbfO3ycYcfqD" target="_blank">兩長者接種科興疫苗後留醫ICU 其中一人危殆</a></p>
<p>作者 <a href="https://www.facebook.com/ScientificPapa/posts/202963441376419" target="_blank">Facebook</a></p>
<p>(標題為編輯所擬)<br/>
 </p>
