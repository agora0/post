---
layout: post
title: "【啡唇嘅嘢】MUJI新貨被嘲似「監獄風雲」　網民：香港好快一人一套"
date: 2021-08-24 03:27:56.725000000 Z
link: https://www.thestandnews.com/personal/%E5%95%A1%E5%94%87%E5%98%85%E5%98%A2muji%E6%96%B0%E8%B2%A8%E8%A2%AB%E5%98%B2%E4%BC%BC%E7%9B%A3%E7%8D%84%E9%A2%A8%E9%9B%B2-%E7%B6%B2%E6%B0%91%E9%A6%99%E6%B8%AF%E5%A5%BD%E5%BF%AB%E4%B8%80%E4%BA%BA%E4%B8%80%E5%A5%97
categories: stand
tags: blog
author: Maralio
---

<figure><img src="https://images.weserv.nl/?url=assets.thestandnews.com/media/photos/Untitled-4-09.png"><figcaption><span>圖片素材來源：MUJI facebook、《監獄風雲》劇照</span></figcaption></figure><p>「回歸生活的基本，摒棄不必要裝飾，展現俐落線條、清爽造型……採用纖維細長的棉線為素材，並施以洗水加工，帶來如慣穿衣物般的舒適感。剪裁寬鬆，男女皆可穿着。」</p>

<p>睇文字介紹無問題，但一睇圖就眼都突。自從新疆棉事年之後，大家對 MUJI 都應該無乜幻想。曾經是文青最愛的品牌，如今都變得俗套，俗不可耐也！無聽 MUJI 的消息一排，昨日推出服裝新品「MUJI Labo 21AW」，設計認真嚇人！</p>

<p>MUJI 雖然行開簡約風格，但萬料不及佢竟然揀咗呢隻勾起香港人集體回憶的顏色！網民紛紛表示「好熟口面」，皆因大家都不約而同地諗起發哥經典之作《監獄風雲》的服飾打扮，仲有人建議「搵返《監獄風雲》嘅演員做代言人」，夠曬鬼馬，又實在笑中有淚，「著出街會唔會以為走犯」，exactly！</p>

<p><iframe allow="autoplay; clipboard-write; encrypted-media; picture-in-picture; web-share" allowfullscreen="true" frameborder="0" height="420" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fmuji.hongkong%2Fposts%2F5907659219304908&amp;show_text=true&amp;width=500" style="border:none;overflow:hidden" width="500"></iframe></p>

<p>八十年代播《監獄風雲》當戲咁睇，但香港人今日卻儼如活在戲中。坐緊監嘅朋友，幾乎總有一個喺左近！有些網民都話套衫「好適合香港現時嘅環境」，「香港人好快都一人一套架喇」，甚至話似「集中營制服」，「俾香港人早啲適應」，講到好似要讚揚 MUJI 夠前瞻，spot 到個 fashion trend。</p>

<p>Fashion 嘅嘢，阿叔真係唔懂。笑還笑，認真我覺得套衫最大嘅意義係：佢提醒咗香港人同「監獄風雲」嘅距離，界線可能就是如此模糊。</p>

<p>&nbsp;</p>
