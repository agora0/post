---
layout: post
title: "【巴黎奧運】張家朗將金牌贈父  稱兩度奪金證「不要因身處小地方而放棄」"
date: 2024-07-29 22:06:31.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E5%B7%B4%E9%BB%8E%E5%A5%A7%E9%81%8B%E3%80%91%E5%BC%B5%E5%AE%B6%E6%9C%97%E5%B0%87%E9%87%91%E7%89%8C%E8%B4%88%E7%88%B6-%E7%A8%B1%E5%85%A9%E5%BA%A6%E5%A5%AA%E9%87%91%E8%AD%89%E3%80%8C%E4%B8%8D%E8%A6%81%E5%9B%A0%E8%BA%AB%E8%99%95%E5%B0%8F%E5%9C%B0%E6%96%B9%E8%80%8C%E6%94%BE%E6%A3%84%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/1280-16.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>張家朗於男子花劍個人賽決賽反勝意大利選手，<a href="https://www.inmediahk.net/node/%E9%AB%94%E8%82%B2/%E3%80%90%E5%B7%B4%E9%BB%8E%E5%A5%A7%E9%81%8B%E3%80%91%E5%BC%B5%E5%AE%B6%E6%9C%97%E6%88%90%E5%8A%9F%E8%A1%9B%E5%86%95-%E9%A6%99%E6%B8%AF%E5%8F%B2%E4%B8%8A%E9%A6%96%E4%BA%BA%E9%80%A3%E7%BA%8C%E5%85%A9%E5%B1%86%E5%A5%AA%E9%87%91">成功衛冕金牌</a>，不單為香港取得今屆第三面獎牌，亦是香港史上首人連續兩屆奧運取得金牌。他賽後表示，希望將金牌送給剛生日不久的爸爸，並感謝香港市民捱夜支持他。被問到兩次奪金證明了甚麼，張家朗就稱：「我哋係可以證明俾佢睇，我哋好小嘅地方都可以做到好多唔同嘅嘢，只要相信自己，唔好覺得因為自己喺一個好小嘅地方而放棄、唔堅持。」</p>
<p><a data-flickr-embed="true" href="https://www.flickr.com/gp/inmediahk/5477f3M3ax" title="Men_s Foil Individual Final_02"><img src="https://live.staticflickr.com/65535/53890146629_71a7b1cc8f_c.jpg" width="800" alt="Men_s Foil Individual Final_02" /></a><br /><em>（圖片來源：港協暨奧委會）</em></p>
<p>張家朗首先接受《無綫電視》訪問，被問到在最後需要以三次「決一劍」才分勝負的，張家朗坦言覺得很可惜，「每次都覺得係自己（得分）嘅」，教練亦有著他集中精神，專注於下一劍中。</p>
<p><a data-flickr-embed="true" href="https://www.flickr.com/gp/inmediahk/28xwJtA153" title="02"><img src="https://live.staticflickr.com/65535/53890239620_d1659226d0_c.jpg" width="800" alt="02" /></a><br /><em>（圖片來源：港協暨奧委會）</em></p>
<p><strong>江旻憓奪金是強心針  張父母首現場觀賽</strong></p>
<p>江旻憓日前在女子重劍個人賽率先奪金，何詩蓓在較早時間的女子200米自由泳亦取得銅牌，連同張家朗再奪一金，香港已取得兩金一銅。張家朗指江旻憓奪金是一大強心針，又認為反映香港劍擊不斷進步，「我心諗一定要盡自己全部能力去打好每一劍」。</p>
<p>張家朗的父母亦有到巴黎現場，並是首次現場觀看兒子參與奧運比賽，張家朗就稱希望再次將金牌送給爸爸作為生日禮物：「第一次......起碼唔好丟架啦喺佢哋面前。」他亦感謝香港市民支持：「多謝你哋捱夜，聽日好似仲要返工，都仲睇我，好多謝大家，希望我冇辜負每一個人期望。」他之後又打趣指：「大家返工加油。」</p>
<p><a data-flickr-embed="true" href="https://www.flickr.com/gp/inmediahk/31oKkmRZ6X" title="04"><img src="https://live.staticflickr.com/65535/53888906082_d176ca6d1d_c.jpg" width="800" alt="04" /></a></p>
<p><strong>在教練「主場」奪冠  感謝對方照顧及指導</strong></p>
<p>張家朗的教練Grégory Koenig 為法國人，張家朗亦談到兩次奪金心情，指上次東京奧運首次奪金已「唔敢相信」：「今次當然都唔敢相信，但我教練係一個法國人，可以喺『主場』攞冠軍，其實對我意義非常之大，佢都好辛苦，安排所有嘢，照顧我哋。自問我都係幾煩嘅運動員，佢都控制自己情緒照顧我哋。」他指教練不單只在技術上指導，亦會在心理輔導，「真係好感謝佢」。</p>
<p><a data-flickr-embed="true" href="https://www.flickr.com/gp/inmediahk/Ec9R2tb0E8" title="Men_s Foil Individual Final_03"><img src="https://live.staticflickr.com/65535/53890045868_f45216024a_c.jpg" width="800" alt="Men_s Foil Individual Final_03" /></a></p>
<p>他最後寄語市民及香港運動員：「大家唔好放棄，去堅持，就算遇到好多挫折都好，都記住自己為咩開始。可能有時真係唔如意，其實都要堅持到底。」</p>
<p>在傳媒圍訪時，有記者指張家朗用兩屆奧運證明「香港運動員唔係垃圾」，並問及覺得香港運動員是甚麼。張家朗就稱：「我哋係可以證明俾佢睇，我哋好小嘅地方都可以做到好多唔同嘅嘢，只要相信自己，唔好覺得因為自己喺一個好小嘅地方而放棄、唔堅持。」</p>
<p>教練Grégory Koenig 就表示以張家朗為榮，亦很榮幸可以為香港可以在法國「主場」奪冠。他又表示一直對張家朗很有信心，「我知佢一定做到」，指自己只是著他集中精神，推動他向前。他又稱在奧運上，獲獎已經很難得，兩次奪金的份量同樣重要。</p>
</div></div></div>
