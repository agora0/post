---
layout: post
title: 謝家榮向球迷致歉：我哋真係盡咗力 盼港足日後憑實力恆常入亞運四強
date: 2023-10-07 18:01:20.000000000 +00:00
link: https://www.inmediahk.net/node/%E9%AB%94%E8%82%B2/%E8%AC%9D%E5%AE%B6%E6%A6%AE%E5%90%91%E7%90%83%E8%BF%B7%E8%87%B4%E6%AD%89%EF%BC%9A%E6%88%91%E5%93%8B%E7%9C%9F%E4%BF%82%E7%9B%A1%E5%92%97%E5%8A%9B-%E7%9B%BC%E6%B8%AF%E8%B6%B3%E6%97%A5%E5%BE%8C%E6%86%91%E5%AF%A6%E5%8A%9B%E6%81%86%E5%B8%B8%E5%85%A5%E4%BA%9E%E9%81%8B%E5%9B%9B%E5%BC%B7
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20231008ts.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港足昨日四球不敵烏茲別克，與亞運銅牌緣慳一面。守門員謝家榮在賽後接受開電視訪問，他強忍淚水說：「好可惜差一步，我唔想講雖敗猶榮，因為我覺得好唔啱聽，我自己好唔鍾意雖敗猶榮。對唔住，爭一步就攞到個牌返嚟，但係最後都攞唔到，所以想講聲唔好意思，但係我哋真係盡咗力，呢六場入面。」他又希望，港足日後能憑實力恆常入亞運四強，盼球圈持份者努力、團結改善香港足球的環境。</p>
<p>港隊歷史性晉級亞運四強，但在準決賽不敵日本，在昨日銅牌戰第三度與「老對手」烏茲別克交鋒，惟在上半場完場前先失一球，下半場再連失三球，球員更出現體力不繼的情況。謝家榮在賽後接受訪問，談到今場比賽及香港足球發展，期間多次激動落淚，影片在網上廣傳。</p>
<p>在今屆亞運比賽中，現年24歲的謝家榮表現出色，替港隊屢救險球，是港隊歷史性晉身四強的功臣之一。謝家榮在賽後接受訪問時先提到，很希望取得銅牌返港，以答謝球迷支持：「但好可惜都係差半步⋯⋯我好希望香港隊遲啲有一日，係可以喺亞運度係真係可以爭奪到獎牌，而唔係好似今次咁，可能有啲運氣成份，加一啲可能我哋超水準嘅表現，有啲奇蹟我哋先入到四強。我希望香港隊會有一日可以好似烏茲別克、日本、韓國咁係一隊恆常入到亞運八強、四強嘅球隊。」</p>
<p><a data-flickr-embed="true" href="https://www.flickr.com/gp/inmediahk/31Y5r0R5hq" title="387081983_650552507182459_6987226487011001403_n"><img src="https://live.staticflickr.com/65535/53240357962_356fe1e2a4_b.jpg" width="1024" alt="387081983_650552507182459_6987226487011001403_n" /></a><br /><em>港協暨奧委會提供相片</em></p>
<p><strong>指連失三球後「已散晒」  60分鐘後連跑都吃力</strong></p>
<p>港足連續兩場不敵日本、烏茲別克，均淨呑四蛋，謝家榮再三向球迷致歉：「兩場都輸4:0，咁好可惜啦，攞唔到個銅牌返香港，咁我都想講聲Sorry 先呀喺度。」</p>
<p>謝家榮表示，球隊今場在連失三球後「已散晒」：「我怪唔到大家，我知道大家已經盡晒力，包括我自己。咁短時間內踢六場，我哋真係好吃力，我哋嘅輪換程度唔高啦。所以呢兩場到最後，下半場我哋都真係⋯⋯體能方面睇到係捱唔住，但我知道大家盡咗力，我哋兩場都上半場打得OK㗎，但下半場到失第二球，加上60分鐘打後，我哋可能連跑都吃力嘅時候，我哋諗到啲咩，都做唔到。」</p>
<p><a data-flickr-embed="true" href="https://www.flickr.com/gp/inmediahk/32YYfuVnBg" title="386471113_650552407182469_8920451496615469125_n"><img src="https://live.staticflickr.com/65535/53241234181_88edc7d6bd_b.jpg" width="1024" alt="386471113_650552407182469_8920451496615469125_n" /></a><br /><em>港協暨奧委會提供相片</em></p>
<p><strong>向隊友說不好意思  太想贏波致惡言相向</strong></p>
<p>被問到有甚麼想對隊友說，謝家榮指出，在比賽期間較為激動，甚至惡言相向：「可能鬧佢地、喝佢哋，完咗場我希望大家明白點解我會咁樣，因為我真係好在意，好在意呢場比賽，真係好想攞返個銅牌返香港⋯⋯但係對唔住，我哋真係差一步，希望我班隊友唔會怪我⋯⋯啱啱咁激動話佢哋。」</p>
<p>在鏡頭前，謝家榮多次向隊友說「不好意思」：「因為太投入，太想贏呢一場波，所以有啲激動咗，咁我希望佢哋明白，其實我真係覺得⋯⋯佢哋已經做得好好，多謝我哋班隊友⋯⋯。」 在說罷後，謝家榮已淚如泉湧。</p>
<p><a data-flickr-embed="true" href="https://www.flickr.com/gp/inmediahk/pb3ao91g36" title="386342971_650552853849091_3550181927821920099_n"><img src="https://live.staticflickr.com/65535/53241718155_fb8aed7060_b.jpg" alt="386342971_650552853849091_3550181927821920099_n" /></a><br /><em>港協暨奧委會提供相片</em></p>
<p><strong>冀球圈持份者團結改善香港足球環境  嘆已超額完成</strong></p>
<p>記者最後問到，港足今次歷史性殺入亞運四強，希望香港足球日後有甚麼發展。謝家榮表示：「我希望首先係青訓啦，聯賽方面要做得更加好啦，去到一啲國際賽會失利，就係因為可能我哋港超聯強度唔夠高，當然呢啲嘢唔係一朝一夕可以改善。」</p>
<p>謝家榮最後表示，希望球圈各個持份者，能夠努力、團結改善香港足球環境：「咁我希望⋯⋯呢次入咗四強，其實我哋真係喺好有限嘅資源，同人腳入面⋯⋯我哋入咗四強，其實⋯⋯其實⋯⋯我哋已經超額完成。」</p>
<p>在完成訪問後，謝家榮最後昂首走向觀眾席，向球迷拍掌致謝。</p>
<p><a data-flickr-embed="true" href="https://www.flickr.com/gp/inmediahk/D91cRD4k1y" title="387056075_650552437182466_7810649752747012872_n"><img src="https://live.staticflickr.com/65535/53240357752_abdc560567_b.jpg" alt="387056075_650552437182466_7810649752747012872_n" /></a><br /><em>港協暨奧委會提供相片</em></p>
</div></div></div>
