---
layout: post
title: 陳克勤嫌閉路電視數量不足兼技術低 蕭澤頤：有空間加大、循人臉識別方向研究
date: 2024-04-18 12:33:12.000000000 +00:00
link: https://www.inmediahk.net/node/%E6%94%BF%E7%B6%93/%E9%99%B3%E5%85%8B%E5%8B%A4%E5%AB%8C%E9%96%89%E8%B7%AF%E9%9B%BB%E8%A6%96%E6%95%B8%E9%87%8F%E4%B8%8D%E8%B6%B3%E5%85%BC%E6%8A%80%E8%A1%93%E4%BD%8E-%E8%95%AD%E6%BE%A4%E9%A0%A4%EF%BC%9A%E6%9C%89%E7%A9%BA%E9%96%93%E5%8A%A0%E5%A4%A7%E3%80%81%E5%BE%AA%E4%BA%BA%E8%87%89%E8%AD%98%E5%88%A5%E6%96%B9%E5%90%91%E7%A0%94%E7%A9%B6
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240418_2025-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>政府計劃今年內在全港615處安裝2,000部閉路電視，日前率先在旺角安裝15組鏡頭作技術測試。民建聯陳克勤質疑2,000支數量不足，而且技術含量較低，認為應參考內地、英國加設人面識別功能，藉閉路電視加強滅罪工作，呼籲警務處提升閉路電視的科技元素。警務處處長蕭澤頤回應稱，有空間加大閉路電視的數量，並會循增設人臉識別的方向研究。</p>
<p>立法會特別財委會今午會議討論保安部分，陳克勤稱海外、內地都已安裝高科技設施作城市管理、防罪滅罪工作：「2,000個聽落去好似好多，但係其實同其他城市對比，倫敦有69萬支，新加坡都有9萬支，我哋隔離埠澳門1,700支。」他指出，以2,000支拉勻計算，18區每區只有約110支：「我就好懷疑嗰個作用夠唔夠，同埋係咪起到可以嗰個防罪、滅罪嘅意義喺度？」</p>
<p><a data-flickr-embed="true" href="https://www.flickr.com/gp/inmediahk/4Jo2g4FQd6" title="螢幕截圖 2024-04-18 下午8.35.42"><img src="https://live.staticflickr.com/65535/53662428354_a1e91d55ff_b.jpg" alt="螢幕截圖 2024-04-18 下午8.35.42" /></a><br /><em>陳克勤</em></p>
<p><strong>陳克勤質疑缺人臉識別找能  蕭澤頤：向其他國家技術借鏡</strong></p>
<p>除了質疑數量不足， 陳克勤稱，現時的閉路電視技術含量較低：「淨係影住啲人行嚟行去咁樣，就連基本嗰啲人臉辨識系統都未必有。」他表示，內地公安會借用具人臉識別的攝錄機，在張學友演唱會拘捕80名通緝犯，英國亦在英王查理斯的加冕禮拘捕了一名通緝犯：「你睇到呢啲科技呢，基本上係幫到我哋去滅罪嘅。」</p>
<p>蕭澤頤回應時指完全同意，全球安裝閉路電視的目的都是防罪、滅罪，藉此減低罪案，令市民能夠安居樂業：「呢個係不變嘅道理。」蕭澤頤稱絕對有空間加大，指英國在90年代已開始安裝閉路電視，全國至今共有730萬支閉路電視，其中擁有900多萬人口的倫敦就已有80萬支，新加坡在2030年舉行亞太經濟合作組織，將加裝至20萬支：「市民係催促新加坡警方，能夠喺佢哋住嘅地方加裝多啲。」</p>
<p><a data-flickr-embed="true" href="https://www.flickr.com/gp/inmediahk/7duW8y1z17" title="螢幕截圖 2024-04-18 下午8.35.23"><img src="https://live.staticflickr.com/65535/53662428379_12a5df8c5d_b.jpg" width="1024" alt="螢幕截圖 2024-04-18 下午8.35.23" /></a><br /><em>蕭澤頤</em></p>
<p><strong>蕭澤頤：市民可向警民關係組反映建議加裝地點</strong></p>
<p>至於加裝新技術，蕭澤頤則稱會向其他國家的技術借鏡，包括人面識別功能：「呢個我覺得嚟緊，都係一定要循呢個方向去做，從而能夠令到呢啲CCTV系統更加有效可以防罪滅罪嗰個效果。」</p>
<p>另外，陳克勤問警務處，如市民希望提供加設閉路電視地點的建議，是否有相關反映途徑。蕭澤頤表示，市民可以向其所屬地區的警民關係組反映。</p>
<p><a data-flickr-embed="true" href="https://www.flickr.com/gp/inmediahk/g09X2PWb4t" title="螢幕截圖 2024-04-18 下午8.35.33"><img src="https://live.staticflickr.com/65535/53662291083_f5c22d1a3b_b.jpg" alt="螢幕截圖 2024-04-18 下午8.35.33" /></a><br /><em>狄志遠</em></p>
<p><strong>狄志遠關注警隊添置武器開支金額  保安局：不宜公開</strong></p>
<p>新思維的狄志遠以書面查詢問警務處增加預算，即添置武器、裝置開支的金額，保安局回覆稱，警隊購入各種武器及裝備的開支涉及警隊行動部署細節，不宜公開。</p>
<p>狄志遠在會上要求鄧炳強解釋：「買設備，你買多架車，買多把槍，出嚟都睇到，所以可唔可以解釋吓呢？淨係話不宜公開，涉及細節，我哋做立法會議員就好難監察，呢方面係咪恰當嘅？」他促保安局公開今年的開支，並與去年作出比較：「多少少資料俾我哋，評估下呢個數字係咪適合？」</p>
<p><a data-flickr-embed="true" href="https://www.flickr.com/gp/inmediahk/9j6AmT6Cz5" title="螢幕截圖 2024-04-18 下午8.35.17"><img src="https://live.staticflickr.com/65535/53662291088_462c54152f_b.jpg" alt="螢幕截圖 2024-04-18 下午8.35.17" /></a><br /><em>鄧炳強</em></p>
<p><strong>鄧炳強：全世界執法部門、軍警都會非常小心處理</strong></p>
<p>鄧炳強就解釋「不宜公開」的原因：「畀人知道咗用啲咩武器，人哋就會⋯⋯有心危害我哋國家安全嘅人呢，識得用返一啲相應嘅嘢，研究我哋用啲咩武器， 從而去到付我哋，我覺得呢個係好危險。」他表示，全世界執法部門、軍警均會非常小心處理。</p>
<p>狄志遠再追問，保安局能否只交代較去年增加的金額。鄧炳強一口拒絕：「我哋買咩類型，增加幾多，都係危險嘅數字嚟嘅，因為人哋會從呢啲去估算到㗎嘛，所以我哋都係呢啲資料都係不宜公開。」</p>
<p><a data-flickr-embed="true" href="https://www.flickr.com/gp/inmediahk/Y8wqf11RG4" title="螢幕截圖 2024-04-18 下午8.40.53"><img src="https://live.staticflickr.com/65535/53662076996_719e95f01f_b.jpg" alt="螢幕截圖 2024-04-18 下午8.40.53" /></a><br /><em>懲教署署長黃國興</em></p>
<p><strong>1,350人自願參與「沿途有『理』」 懲教署：再犯比率低</strong></p>
<p>選委界管浩鳴關注懲教署協助在囚人士重新融入社會，問到「沿途有『理』」計劃的成效，包括參加人數，當中涉及2019年反修例的人士，及署方是否已評估他們是否過去的違法行為深感悔意。</p>
<p>無綫翡翠台去年播出《有法安國》的國安法資訊節目，《香港國安法》首案被告唐英傑、在2019年10月1日荃灣衝突中，被警方開槍射中胸口的「健仔」曾志健就分別出鏡，他們都參加了懲教署的 「沿途有『理』」計劃。</p>
<p>在會議上，懲教署署長黃國興提到，截至2024年3月31日共有1,350人自願參與「沿途有『理』」計劃，當中七成五涉及因參與反修例而被定罪判監，當中610人為涉及反修例案件被定罪的在囚人士，其中94%屬自願參與：「大部份佢哋都係積極去參與，而且反應都非常之正面。」</p>
<p>黃國興表示從參與率可見，計劃普遍獲得在囚人士認同，而計劃自2021年11月推出至今，曾參與計劃而刑滿出獄滿2年以上人士共114人，再犯罪率為1.8%，較其他在囚人士的犯罪率27.1%為低，形容成效理想。</p>
</div></div></div>
