---
layout: post
title: 藍奕邦：點解我睇《大叔的愛》睇得咁投入？
date: 2021-07-15 17:05:12.924000000 Z
link: https://www.thestandnews.com/lgbtq/%E8%97%8D%E5%A5%95%E9%82%A6%E9%BB%9E%E8%A7%A3%E6%88%91%E7%9D%87%E5%A4%A7%E5%8F%94%E7%9A%84%E6%84%9B%E7%9D%87%E5%BE%97%E5%92%81%E6%8A%95%E5%85%A5
categories: stand
tags: blog
author: 轉載文章
---

<figure><img src="https://images.weserv.nl/?url=assets.thestandnews.com/media/photos/217569034_252656249621636_7767526516781172369_n.jpg"><figcaption><span>ViuTV《大叔的愛》劇照</span></figcaption></figure><p>除咗套劇本身好笑，演員個個出色，對我嚟講，係有多一層意義。</p>

<p>如果你同30年前正值步入青春期嘅我講，30年後香港電視會有一套男男愛情喜劇喺黃金時間播出，我真係打死都唔會信。你20年前，甚至10年前同我講，我都唔會信。</p>

<p>過去咁多年，大家都見識過TVB點樣喺電視劇入面present LGBT群組架啦。Gay一定係乸型嘅，trans一定係變態殺手，同性關係一定係「有問題」無好下場，角色一定係古明華演蘇基之類嘅騎呢image，等等，所有最負面最古舊嘅stereotype無限放大。各下網上search “TVB同志角色” 會搵到好詳盡嘅資料。</p>

<p></p><figure><img src="https://images.weserv.nl/?url=assets.thestandnews.com/media/photos/-PCk9acjkHTWUwOC-QnbJDoKMRPr3_kG-D_Glfg_xpU.jfif"><figcaption><span>由古明華飾演 TVB 蘇基一角</span></figcaption></figure><p></p>

<p>終於，2021年，ViuTV上映呢套大叔的愛，唔單止有LGBT representation，仲有田一雄呢一種sexually fluid嘅 representation。有兩男kiss scene，有兩男求婚，有兩男同居，而一切都present得自然舒服，感覺就是跟異性戀愛無異。阿牧阿田可以係兩個乾淨健康嘅鄰家男孩，KK可以係一個事業有成嘅成熟大隻靚佬，Gay唔一定係標奇立異，係肉酸，係不務正業，we can be decent just like everyone else，呢一種方式嘅presentation，係我呢一輩嘅人等咗好耐先等到嘅奇蹟。</p>

<p></p><figure><img src="https://images.weserv.nl/?url=assets.thestandnews.com/media/photos/217779121_582984862684205_2480134295244009406_n.jpg"><figcaption><span>ViuTV《大叔的愛》劇照</span></figcaption></figure><p></p>

<p>最欣慰嘅係，你上ViuTV個fb睇，係完全無嗰啲「嘔心」「該煨」「道德淪亡」「希望佢哋鍾意返女人」等old school homophobic comments, 反而大家係叫阿牧追番阿田，阿田氹番阿牧，KK好有型好可愛等等。好似坊間忽然間好開放好接受同性戀咁添！係咪真架？當然，睇戲還睇戲，現實世界可能係另一回事。但我諗呢套如果係TVB劇，唔好講多，早5年播，我唔相信接受程度會係咁。</p>

<p></p><figure><img src="https://images.weserv.nl/?url=assets.thestandnews.com/media/photos/209256166_523906975398779_1208008538115225206_n.jpg"><figcaption><span>ViuTV《大叔的愛》劇照</span></figcaption></figure><p></p>

<p>所以，我好感動，某程度大叔的愛 係幫助緊normalize LGBT community。你睇劇入面，田牧KK嘅同事朋友，除左頭一陣嘅驚訝，之後大家都完全無嘢，唔會大驚小怪。某程度，你身邊嘅人都可以因為睇左大叔的愛 而變得咁chill。當一班睇開TVB嘅媽媽，都會同仔女一齊追一齊笑，都會覺得田牧好登對好靚仔，會覺得KK好man好有型，你諗係幾大進步。上一輩嘅可能睇咗呢套劇，而令一個想同屋企come out嘅年青人將會have a much better time coming out，因為佢哋對LGBT社群有咗一個新嘅reference point，唔再係TVB古明華同變態人妖殺手，而係賞心悅目嘅Edan、Anson Lo同黃德斌，Mirror咁紅、德斌又咁有資歷，都肯演同志，其實同志，又真係無咩嘢啫！</p>

<p></p><figure><img src="https://images.weserv.nl/?url=assets.thestandnews.com/media/photos/217759198_613404386287819_5627618135069222366_n.jpg"><figcaption><span>ViuTV《大叔的愛》劇照</span></figcaption></figure><p></p>

<p>對LGBT culture陌生嘅直人，睇完呢套劇亦會洞悉到gay relationship真係more than兩個基佬「玩菊花食香腸」，而係可以好純粹好有愛，會互相照顧互相陪伴just like any other relationship because that's really just the way it is。</p>

<p>所以，想多謝ViuTV，尤其是喺呢個要消滅異色、順從建制嘅年代，仲會拍一套咁能夠提升小眾嘅劇。呢陣子係香港生活真係好難笑得出，但呢三個星期起碼有一個鐘頭我可以暫時忘記一切盡情開心。亦多謝三位主角，放下偶像包袱，拋抵鐵漢形象，令廣大香港觀眾對LGBT社群嘅印象可以upgrade到一個應有嘅嶄新面貌。</p>

<p></p><figure><img src="https://images.weserv.nl/?url=assets.thestandnews.com/media/photos/210588292_531878768160942_1700699057925862799_n.jpg"><figcaption><span>ViuTV《大叔的愛》劇照</span></figcaption></figure><p></p>

<p></p><figure><img src="https://images.weserv.nl/?url=assets.thestandnews.com/media/photos/209301846_104955381776857_4473158169337139450_n.jpg"><figcaption><span>ViuTV《大叔的愛》劇照</span></figcaption></figure><p></p>

<p>原刊於<a href="https://www.facebook.com/PongNanOfficial/posts/383698243124430?__cft__[0]=AZVkQ4bWRtZd_h7J6zlUr1-PGthrM9yxHRC72BXt383NhsLz8brgi1Z3OZdlx1E0n1KhRZZeCh45_OyiKkR2uqggnqIaJnrrEjqrb3j_D70ZNlxWkl2xmESSVGufw6BA2CB0yb1tqFCWEudh3v002sCPMJizQ4AXV6ssSF42cSxALQ&amp;__tn__=%2CO%2CP-y-R">作者 facebook</a></p>
