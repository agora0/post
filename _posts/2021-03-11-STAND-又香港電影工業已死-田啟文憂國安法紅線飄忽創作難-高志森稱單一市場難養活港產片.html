---
layout: post
title: "【又香港電影工業已死？】田啟文憂國安法紅線飄忽創作難　高志森稱單一市場難養活港產片"
date: 2021-03-11 04:26:26.000000000 +00:00
link: https://thestandnews.com/culture/%E5%8F%88%E9%A6%99%E6%B8%AF%E9%9B%BB%E5%BD%B1%E5%B7%A5%E6%A5%AD%E5%B7%B2%E6%AD%BB-%E7%94%B0%E5%95%9F%E6%96%87%E6%86%82%E5%9C%8B%E5%AE%89%E6%B3%95%E7%B4%85%E7%B7%9A%E9%A3%84%E5%BF%BD%E5%89%B5%E4%BD%9C%E9%9B%A3-%E9%AB%98%E5%BF%97%E6%A3%AE%E7%A8%B1%E5%96%AE%E4%B8%80%E5%B8%82%E5%A0%B4%E9%9B%A3%E9%A4%8A%E6%B4%BB%E6%B8%AF%E7%94%A2%E7%89%87/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/movie-10_cumTP_600x0.png" /><br /><br /><p>早前，<a href="https://www.thestandnews.com/culture/%E6%B8%B8%E5%AD%B8%E4%BF%AE%E5%A4%A7%E6%88%B0%E8%95%AD%E8%8B%A5%E5%85%83-%E9%A6%99%E6%B8%AF%E9%9B%BB%E5%BD%B1%E5%B7%A5%E6%A5%AD%E6%AD%BB%E5%92%97%E6%9C%AA/" target="_blank">游學修大戰蕭若元</a>，再次掀起香港電影工業是否已死的討論。香港電影工作者總會會長田啟文（田雞）日前<a href="https://www.youtube.com/watch?v=7B477SJwVro" target="_blank">接受港台節目《視點31》訪問</a>，亦提到本地電影工業情況，慨嘆 2019年反送中運動後，最常拍的警匪片都要調整情節，「我相信今日再攞《無間道》劇本出來話要拍合拍片，係唔拍得嘅。『警隊裡面點可能有臥底？你咁樣係中傷』」。他又透露自己對國安法紅線飄忽不定感憂慮。</p>
<p>高先影院負責人曾麗芬、游學修等「試當真」YouTube 頻道成員、知名導演杜琪峰、親中導演高志森等亦有接受港台訪問。游學修希望，電影可使香港人有共鳴，使觀眾有共同感受。曾麗芬則強調，「創作自由好重要，自我審查就好多嘢拍唔到」。</p>
<p><strong>田啟文：今日難再拍《無間道》，容不下臥底情節</strong></p>
<p>對於早前游學修及蕭若元對香港電影工業的激辯，田啟文直言「佢哋剝花生咋嘛，講有乜易啫，邊個唔識講？」他指若是要重返昔日港產片的光景，他同意蕭若元說法，可能性是零。但他相信，「在裡零嘅基礎裡面，如果有改變，咪唔係零。」</p>
<p>田啟文指出，80年代港產片有傳統東南亞及外埠市場，有時候甚至未拍已經賺錢，因外埠市場已準備好資金買片；到了90年代就到內地拍合拍片，「但由於到內地拍戲就要配合，第一唔拍得黃色（色情）、政治題材咪搞啦」，於是影人避開這些題材，不斷拍警匪片。</p>
<p>訪問另提到電影工業在2019年反送中運動後的轉變。田啟文指反送中運動後，最常拍的警匪片都要調整劇情，「我相信今日再攞《無間道》劇本出來話要拍合拍片，係唔拍得嘅。『警隊裡面點可能有臥底？你咁樣係中傷』」。他遂道：「咁電影裡面係需要有矛盾㗎嘛！內地觀眾點解咁鍾意睇香港片，就係因為係內地睇唔到啊嘛、冇咁暢所欲言啊嘛，你依家拍內地嘅戲比我睇，我洗乜睇你啫！」</p>
<p>對於國安法落實，田啟文亦有其憂慮，他舉例指假如現在拍有人在街上示威，涉及要大叫「光復乜，時代乜」的場景，電影工作者或可因此被捕。他直言，「如果我拍戲因為呢種唔清晰，而令到我.....喂，國安法依家重罪嚟㗎喎，呢啲令我哋（電影人）好擔心，如果你比咗條紅線我，我地咪知道囉，唔好搞呢啲啦。」惟現時仍沒有清晰指示紅線在哪，「所以我咪盡量一刀切，掂都唔好掂」。</p>
<p>最後，田啟文認為現時不應執著於「香港電影」的定義，不要為自己設局限，堅持「一定要拍香港故仔，咁呢個先係香港電影」，他直言這想法是錯的。他認為：「我係香港人，我拍出來嘅電影就係香港電影啦」。</p>
<p><strong>高志森：港產片擺本地已死，必須在中國電影中成獨立旗幟</strong></p>
<p>曾出席撐警大會的親建制導演高志森則表示，港產片未死，但港產片只靠香港單一市場無法養活港產片，「咁咪死囉」，若能將香港電影個各種不同類型「轉化、注入而成為中國電影的一部份」。他又不肯定國安法下是否還可以播放《十年》。</p>
<p>高志森又稱，香港電影若要進軍內地市場、想在內地收回電影成本，便要考慮內地對執法人員的看法，以及執法人員與黑社會之間的關係。他又表示，「港片擺喺本地已死，必須要喺中國咁大嘅電影市場，成為獨立嘅旗幟」。他支持發展「大灣區電影」，指一個大灣區的人口大過英國或法國。</p>
<p> </p>
