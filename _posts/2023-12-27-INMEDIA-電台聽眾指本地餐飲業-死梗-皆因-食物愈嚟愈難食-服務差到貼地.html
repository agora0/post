---
layout: post
title: 電台聽眾指本地餐飲業「死梗」 皆因「食物愈嚟愈難食、服務差到貼地」
date: 2023-12-27 06:14:06.000000000 +00:00
link: https://www.inmediahk.net/node/%E6%94%BF%E7%B6%93/%E9%9B%BB%E5%8F%B0%E8%81%BD%E7%9C%BE%E6%8C%87%E6%9C%AC%E5%9C%B0%E9%A4%90%E9%A3%B2%E6%A5%AD%E3%80%8C%E6%AD%BB%E6%A2%97%E3%80%8D-%E7%9A%86%E5%9B%A0%E3%80%8C%E9%A3%9F%E7%89%A9%E6%84%88%E5%9A%9F%E6%84%88%E9%9B%A3%E9%A3%9F%E3%80%81%E6%9C%8D%E5%8B%99%E5%B7%AE%E5%88%B0%E8%B2%BC%E5%9C%B0%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/2203122712.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>聖誕長假昨日結束，根據入境處數字，四天合計逾114萬人次港人經陸路口岸北上，「南下」的內地客僅約42萬人次，香港「復常」幾近一年，但零售和餐飲服務業仍然叫苦連天。《大公報》今日頭版引述30名立法會議員意見，贊成政府發起全港「多謝運動」、「禮貌運動」提升待客之道。有電台聽眾今早在商台節目中直言「香港死梗」，一方面食物「愈嚟愈難食」，服務態度又「差到貼晒地」，她表示過往甚少北上，但現時幾乎每星期一次。該聽眾又大讚深圳優惠多而方便，「香港做唔做到呀？撳餐死先撳到100蚊，又要 subscribe，我唔會再撳。」</p>
<p>《大公報》向30名立法會議員提問3條問題，分別問有否感到通關後服務業質素下降，有七成受訪議員認同「是」；又問議員有否感到「黑的」及食肆態度有惡化趨勢，約六成表示「是」，但亦有四成議員不認同，表示「否」。所有議員都稱贊成政府推「多謝運動」，提升待客之道。</p>
<p><strong>「同等價錢，香港點解可以差到貼晒地」</strong></p>
<p>一句「多謝」足以留住北上港人？今早在商台《在晴朗的一天出發》節目中，聽眾謝太表示自己甚少北上、從不淘寶，不過近年有感整個服務業愈做愈差，與丈夫北上深圳後發現內地服務做得相當出色，「畀同等價錢，但香港點解可以差到貼晒地，好受氣」，自此她愈來愈少在香港消費，習慣改為幾乎每星期北上一次，她打算在除夕再北上配眼鏡。</p>
<p>在香港有何「受氣」經歷？謝太表示經常看到餐廳侍應與食客鬧交，「真係成日都有，點解我要貼錢買難受，仲要喺香港啲嘢食愈嚟愈難食」，付出同等價錢「我上大陸食好過啦」。她明白香港租金較貴，但她個人經歷實在不愉快，例如帶著老幼在大餐廳用膳，限時90分鐘，只是遲了兩分鐘埋單，即被侍應催埋單，但明明沒有人等枱。</p>
<p><strong>北上消費不用被「黑口黑面」</strong></p>
<p>她又舉例深圳行貴價超市，即使物價與香港差不多，但她在內地購物經歷開心得多，「至少唔會畀人黑口黑面囉」，她表示在香港經常要看人臉色，又有人會催「得未呀，快啲啦，後面好多人呀」。</p>
<p>謝太又表示最近在深圳南山區見到很多香港人，她詑異：「點解成個香港搬咗去深圳嘅？以前落嚟買嘢，而家全部上返去！」她又觀察不少香港主婦在內地大量購買日用品，身邊同事聊天話題離不開北上，「去邊間超市，邊間抵，邊間服務唔差喎。」</p>
<p><strong>即使人民幣升值 無損北上新常態</strong></p>
<p>她直言香港應探討下「點解香港人情願北上」，又指出人民幣將來即使升值，「我直情『7算』都照上，同事都講緊：『香港死梗，服務做唔到，食物質素做唔到。』」她舉例去內地食肆，侍應會主動建議如何用「美團大眾點評」即減數元，若果客人不懂使用，還會耐心教導，她反問：「香港做唔做到呀？ 撳餐死先撳到100蚊，又要 subscribe，我唔會再撳！」</p>
</div></div></div>
