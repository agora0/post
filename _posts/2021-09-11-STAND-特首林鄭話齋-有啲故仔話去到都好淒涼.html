---
layout: post
title: 特首林鄭話齋：「有啲故仔話去到都好淒涼……」！
date: 2021-09-11 23:31:17.305000000 Z
link: https://www.thestandnews.com/politics/%E7%89%B9%E9%A6%96%E6%9E%97%E9%84%AD%E8%A9%B1%E9%BD%8B%E6%9C%89%E5%95%B2%E6%95%85%E4%BB%94%E8%A9%B1%E5%8E%BB%E5%88%B0%E9%83%BD%E5%A5%BD%E6%B7%92%E6%B6%BC
categories: stand
tags: blog
author: 陳國權
---

<figure><img src="https://images.weserv.nl/?url=assets.thestandnews.com/media/photos/template-09_IFJlbr2.png"></figure><p>今日一覺醒來，惺忪中得悉《立場新聞》報道，稱特首林鄭月娥女士日前 (10/9/2021) 出席活動時發表演說，提及最近香港的移民潮，其中「金句」原話是：「有啲故仔話去到都好淒涼，又唔習慣啊咁樣」，筆者深有同感，不禁爆響口回應一句：「真係喎，我都話係囉！」</p>

<p>屈指算來，近月筆者朋友移民前赴英國的不下二十個單位，有年輕力壯、單身獨行的，有雙雙男女、攜手結伴的，更多是闔家有老有嫩、攜同寵物離開的，可說「捲席避秦、落荒而逃」，感覺「淒涼」！ 朋友落腳穩定下來後，不時透過短訊、照片和視頻，實地現身說法介紹日常生活，聲情並茂，現代通訊科技的方便和貼地，給筆者的整體感覺真是「好淒涼，又唔習慣啊」！</p>

<p>去到英國真係「好淒涼，又唔習慣啊」！ 屋舍空間太多，打掃收拾費時辛苦；房間偌大，添置傢俬擺設麻煩；後園雜草濃密，隔幾天便要割草清理，總之家務繁忙十分「淒涼」。 而且往日在香港地四壁圍堵、被困鎖在鳥籠內的逼壓感，如今有如振翅飛翔的釋放出來，真是「唔習慣」！&nbsp;</p>

<p>去到英國真係「好淒涼，又唔習慣啊」！ 如今空曠寧靜的環境、一望無際的公園、寬敞而鮮有車蹤人影的街道，放任讓人緩步跑、騎單車、牽狗蹓躂、閒逛散步，竟然再聽不到這幾年來在香港地周遭的犬吠狼嚎，遍地的鴉鳴狐嗥，完全「唔習慣」。 況且，街頭轉角找不到雲吞麵鋪，落樓下食不到幾串魚旦或者一包雞蛋仔，認真「淒涼」！</p>

<p>去到英國真係「好淒涼，又唔習慣啊」！ 雖然並非日日天朗氣清、藍空碧雲，更不時陰霾下雨，但是總不及過去幾年早終日慣見籠罩香港地愁雲慘霧的悲情，突然心境跌宕倒翻過來，不能適應便難免「淒涼」！ 況且未能晨早睜開眼便從收音機傳來叫人血脈賁張的國歌，隨便抬頭又看不見令人熱淚盈眶的國旗，擺脫了「歸屬國家」的感覺，非常「唔習慣」，更可說「淒涼」！</p>

<p>去到英國真係「好淒涼，又唔習慣啊」！ 見到的都是貨真價實、名牌正派的鬼佬鬼婆鬼仔鬼女，聽到的都是鏗鏘悅耳的鬼話，「唔習慣」再遇不見裝扮似人樣的牛鬼蛇神，以及再聽不到多年的胡言亂語、煽惑誘人的連篇鬼話怪論。 況且，過去耳聞目睹的都是一群奴婢小丑，如今必須周旋生活在英式紳士淑女群中，畢竟十分陌生，心態上如果沒有自信實在「唔習慣」，顯得有點「淒涼」！&nbsp;</p>

<p>去到英國真係「好淒涼，又唔習慣啊」！ 「唔習慣」忽然沒有了「清零抗疫」、「四人限聚令」和「安心出行」，必須老老實實學習「與病毒並存」，頓然耳目一新，毫不習慣。 況且商場人群眾多，公園孩童嬉戲玩耍，酒吧醉鬼齊齊舉杯暢飲，以及足球場更是成千上萬人高聲吶喊，都沒有戴上口罩，肆無忌憚，叫人深感「唔習慣」，甚至不知所措，相當「淒涼」！</p>

<p>去到英國真係「好淒涼，又唔習慣啊」！「唔習慣」不用戰戰兢兢「自我審查」，「唔習慣」沒有了「恐懼」的約束，「唔習慣」享受著「沉默不語」或者「暢所欲言」的選擇自由，「唔習慣」重新學習在西方文明價值氛圍下重視法治、人權、民主、獨立思考、個人取態和關顧個別差異。 凡此種種，都是筆者朋友傳來移民英國後的真情感受，確實是「好淒涼，又唔習慣啊」！</p>

<p>據悉特首林鄭月娥女士年前曾經接受傳媒訪問時，表達過早年在英國生活那幾年十分愉快寫意，筆者真的奇怪和不解何以「前恭而後踞」呢？ 或者真的時移勢易，特首如今覺悟前非，相對於移民英國的「好淒涼，又唔習慣」，認為在禮賓府燈火通明的寢室內點算抽屜裡堆疊的紙幣，才是十分幸福和愜意的生活罷！</p>
