---
layout: post
title: 強如美斯　都要面對別離
date: 2021-08-09 06:36:48.365000000 Z
link: https://www.thestandnews.com/sport/%E5%BC%B7%E5%A6%82%E7%BE%8E%E6%96%AF-%E9%83%BD%E8%A6%81%E9%9D%A2%E5%B0%8D%E5%88%A5%E9%9B%A2
categories: stand
tags: blog
author: 足球說故事
---

<figure><img src="https://images.weserv.nl/?url=assets.thestandnews.com/media/photos/Background_0H3ecGW.png"><figcaption><span>球王美斯於 2021 年 8 月 8 日，在魯營球場舉辦記者會，告別巴塞隆拿。記者會開始一刻，已經哭成淚人。（Eric Alonso/Getty Images）</span></figcaption></figure><p>從來我都認為，美斯係毫無懸念地一定喺魯營掛靴；</p>

<p>轉會？佢可能有諗過，但從來都冇動搖過；</p>

<p>就算佢要離開巴塞，我都相信一定係開開心心、風風光光咁離開呢個已經生活咗 21 年嘅家；</p>

<p>家？係，因為美斯自己都親口承認：巴塞永遠係我嘅家。</p>

<p>「我們原本確信會留在這裡，留在家裡，這是我們最想要的。」</p>

<p>但今日，當今兼現役最偉大嘅足球員，<a href="https://www.thestandnews.com/sport/%E7%90%83%E7%8E%8B%E7%BE%8E%E6%96%AF%E9%9B%A2%E9%9A%8A%E5%93%AD%E6%88%90%E6%B7%9A%E4%BA%BA-%E6%8C%87%E6%B8%9B%E8%96%AA%E4%BA%94%E6%88%90%E4%BB%8D%E8%A6%81%E8%B5%B0%E9%80%99%E6%98%AF%E6%88%91%E7%94%9F%E6%B6%AF%E6%9C%80%E8%89%B1%E9%9B%A3%E6%99%82%E5%88%BB" target="_blank">要被迫離開自己最深愛嘅球會</a>，成件事搞到勁難睇，而離開亦都係離開得咁難睇；</p>

<p>「在這裡已這麼多個年頭，我整個人生都在這裡度過，但今天我竟然要向這一切說再見。我一點都未做好準備。」</p>

<p>13 歲跨越半個地球，由阿根廷來到西班牙；由黃毛小子到當今球王，一幕又一幕令人深刻難忘嘅經典同傳奇時刻，都係美斯喺巴塞發生。巴塞成就美斯，同樣美斯亦成就巴塞超過十年嘅輝煌。</p>

<p>「13 歲時我已在這裡了，21 年後我竟然要與我的妻子與及三名小孩一同離開，我實在說不出話了。」</p>

<p>原來就算你想做 one club man，現實都未必容許你咁做，即做強如美斯都要面對普通球員迫不得已嘅別離……</p>

<p>完了，真係幻想唔到來季美斯穿起第二間球會嘅波衫，甚至幻想唔到有一日佢要倒戈呢間最深愛嘅球會。</p>

<p>「我未有想過要說再見。就算想像過，我都希望在球場上、與隊友一起話別，感受球迷們最後一次歡呼。」</p>

<p>傷別離，離開大概成事實，真心希望美斯喺巴塞有一個完美告別，縱使一切已經不再完美……</p>

<p>&nbsp;</p>

<p>（標題為編輯所擬）</p>

<p><a href="https://www.facebook.com/footballstorytelling/posts/4245362145547125" target="_blank">作者 Facebook</a></p>
