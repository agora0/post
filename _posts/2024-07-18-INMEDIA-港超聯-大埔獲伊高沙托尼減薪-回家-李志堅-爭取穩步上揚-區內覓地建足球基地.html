---
layout: post
title: "【港超聯】大埔獲伊高沙托尼減薪「回家」 李志堅：爭取穩步上揚、區內覓地建足球基地"
date: 2024-07-18 08:55:33.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E5%A4%A7%E5%9F%94%E7%8D%B2%E4%BC%8A%E9%AB%98%E6%B2%99%E6%89%98%E5%B0%BC%E6%B8%9B%E8%96%AA%E3%80%8C%E5%9B%9E%E5%AE%B6%E3%80%8D-%E6%9D%8E%E5%BF%97%E5%A0%85%EF%BC%9A%E7%88%AD%E5%8F%96%E7%A9%A9%E6%AD%A5%E4%B8%8A%E6%8F%9A%E3%80%81%E5%8D%80%E5%85%A7%E8%A6%93%E5%9C%B0%E5%BB%BA%E8%B6%B3%E7%90%83%E5%9F%BA%E5%9C%B0
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240718tp.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>新一季港超聯下月開鑼，去季贏得亞軍的大埔今季目標更上一層樓，獲前香港足球先生伊高沙托尼減薪「回家」加盟。談到今季目標，主教練兼總監李志堅稱希望能夠穩步上揚，「挑戰梗要挑戰」、「at least 保持到前面」，並透露球隊已在區內覓得兩塊土地興建足球基地，目前正向部門申請。他形容，興建足球基地是十分渴求的事，對大埔、香港足球都是好事：「試想吓好多球會都咁樣做，大家就好好啦。」</p>
<p><a data-flickr-embed="true" href="https://www.flickr.com/gp/inmediahk/WPuTYukpm4" title="DSC_9362"><img src="https://live.staticflickr.com/65535/53864366231_5f819ac980_b.jpg" width="1024" alt="DSC_9362" /></a><br /><em>葉吳彬彬</em></p>
<p>大埔今季班費達八位數，今午舉行征戰新一季港超聯啟動禮，啟動禮在西貢一間五星級酒店舉行。「綠戰士」今季口號為「Link Our Community 聯繫社區」，大埔足球會會長葉吳彬彬表示，除了繼續為球隊爭取更好成績，亦會推動參與更多連結社區，及關愛隊工作。</p>
<p><a data-flickr-embed="true" href="https://www.flickr.com/gp/inmediahk/69n6R535t4" title="DSC_9418"><img src="https://live.staticflickr.com/65535/53864719264_0f7fac066c_b.jpg" width="1024" alt="DSC_9418" /></a></p>
<p><strong>伊高沙托尼回歸 李志堅指一直與對方有聯絡</strong></p>
<p>在啟動禮中，伊高沙托尼宣布正式回歸大埔，該支地區球隊同時獲得韋法頓、林樂賢、尼高拉斯、李樂謙、戴廷匡、彭靖揚、宋紱毅、杜國榆及宏愷志等加盟，巴西外援謝臣會兼任助教；前傑志體能教練吳詠琮、前香港U23守門員教練陳振宇亦會加入球隊。另外，大埔已與每名球員簽下兩年合約，希望能做到穩定長遠發展。</p>
<p><a data-flickr-embed="true" href="https://www.flickr.com/gp/inmediahk/vQL477Bb43" title="DSC_9518"><img src="https://live.staticflickr.com/65535/53864716009_0a5fe44818_b.jpg" width="1024" alt="DSC_9518" /></a></p>
<p>李志堅今季兼任大埔總監，他身穿西裝出席啟動禮。談到伊高沙托尼早前與傑志解約，最終重返其懷抱，李志堅稱一直與對方保持聯絡，但指該名巴西外援薪酬較高，原本不是大埔的考慮範圍：「最後可能佢踢得唔開心啦，嗰個情況先會出現。老實講，正常情況下，我哋都唔會搵到佢返嚟。當然，呢個都係佢自己嘅選擇。」</p>
<p>記者追問李志堅，伊高沙托尼今次是否減薪「回家」、以友情價重返大埔。李志堅就指「唔好講呢啲啦」：「所有行業都有高高低低嘅時候，搵個新環境，咁樣睇好啲。」</p>
<p>伊高沙托尼則表示，與傑志仍有半年合約，原本亦可以選擇繼續留隊，但最後決定解約：「上季過得好困難，自從朱志光離開之後，教練團有不少改變，球隊嘅情況經歷咗上季之後已經唔同晒，所以離開傑志係最好。」</p>
<p><a data-flickr-embed="true" href="https://www.flickr.com/gp/inmediahk/1Q1wRur20k" title="DSC_9331"><img src="https://live.staticflickr.com/65535/53864614163_c9c4f5b416_b.jpg" width="1024" alt="DSC_9331" /></a></p>
<p><strong>補強後「係時候」贏聯賽冠軍？ 李志堅：人哋都有㗎嘛</strong></p>
<p>被問到簽入伊高沙托尼是否「係時候」贏聯賽冠軍，李志堅稱深信是「補強咗」、「以我認識嘅伊高」，但認為入籍兵或會轉投中下游球隊的情況下，港超聯會更緊湊：「但係人哋都有㗎嘛，你見到其他前列球隊。上年11隊今年9隊，成件事壓縮咗，本地球員相對平均咗。你見到好多球隊都將啲年紀大少少入籍兵擺咗出嚟，去咗邊呢？你可以諗到。我會覺得成個氣氛就係，頭嗰幾隊，可能唔係搵呢啲球員，係搵年輕球員，喺外援球員補強。」</p>
<p>談到今季兼任總監，李志堅自言發展地區、青訓工作是細水長流，今次是真正發展地區及青訓系統，個人亦享受相關工作。他大讚大埔領導層有決心、有誠意，今季是嘗試再踏前一步。</p>
<p><a data-flickr-embed="true" href="https://www.flickr.com/gp/inmediahk/tF1oLx1S7u" title="DSC_9389"><img src="https://live.staticflickr.com/65535/53864720504_220b2e8502_b.jpg" width="1024" alt="DSC_9389" /></a><br /><em>葉志雄</em></p>
<p><strong>兼任總監推動地區青訓  李志堅指是「老本行」</strong></p>
<p>大埔已在區內物色了兩塊土地，包括興建七人球場，但目前未有時間表。李志堅形容是大工程：「呢啲嘢真係要明白，喺香港你要搞呢啲，唔係話你肯出錢就得，要經好多人去批。」他自言推動青訓是「老本行」，將積極及更緊密落實地區青訓工作：「自己都好多年無做返青訓，但我希望再開始。」</p>
<p>此外，大埔領隊葉志雄補充指，兩幅土地分別為3至4萬呎及5,000呎，如成功獲批土地，將會設立足球訓練場，包括舉辦活動、健身室，並與外國足球品牌合作設立足球學校。</p>
<p><a data-flickr-embed="true" href="https://www.flickr.com/gp/inmediahk/t959z827dz" title="DSC_9474"><img src="https://live.staticflickr.com/65535/53863455617_fb8c5702c6_b.jpg" width="1024" alt="DSC_9474" /></a></p>
<p><strong>盼當局開綠燈批地  葉志雄：新方式令外界關注足球</strong></p>
<p>不過，兩幅土地均只足以興建七人球場，葉志雄承認有點可惜，但已全力為大埔爭取更多空間發展足球。他希望當局能開綠燈，讓有心人繼續推動香港足球發展，「我哋都唔係用嚟賺錢啦」。</p>
<p>大埔去季曾推出微電影《綠茵風華》，葉志雄表示，希望透過更多新方式、軟性方法令外界關注足球，並預告將推出足球漫畫，「淨係好似以前好傳統咁搞，根本行唔通」。</p>
<p>葉志雄最後笑言，現時投資香港足球必然蝕錢：「講得難聽啲，如果你老豆會同你講嘅話呢，乜都可以搞，千祈可以搞足球，掟錢落鹹水海，呢個你無可能賺得到。」他重申，只能透過更多新傳統方式作推廣，才能吸引更多投資者。</p>
<p>記者：麥馬高、周頌謙</p>
</div></div></div>
