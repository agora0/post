---
layout: post
title: 電台聽眾指疫後狂加價導致趕客  惟旅發局「賴哂香港人無笑容」
date: 2023-12-28 05:22:00.000000000 +00:00
link: https://www.inmediahk.net/node/%E6%94%BF%E7%B6%93/%E9%9B%BB%E5%8F%B0%E8%81%BD%E7%9C%BE%E6%8C%87%E7%96%AB%E5%BE%8C%E7%8B%82%E5%8A%A0%E5%83%B9%E5%B0%8E%E8%87%B4%E8%B6%95%E5%AE%A2-%E6%83%9F%E6%97%85%E7%99%BC%E5%B1%80%E3%80%8C%E8%B3%B4%E5%93%82%E9%A6%99%E6%B8%AF%E4%BA%BA%E7%84%A1%E7%AC%91%E5%AE%B9%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/%E5%85%89%E5%9F%8E%E8%80%851280-Recovered_94.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>旅遊業在聖誕長假仍後不見起色，北上港人數目有增無減更令餐飲服務業雪上加霜。建制陣營「忽然醒覺」，稱服務業水平有待提升，提倡「禮貌運動」求港人多展現笑容、口岸員工要有良好態度等。優質旅遊服務協會主席黃傑龍提醒或有反效果，例如假如餐廳廁所貼告示提醒員工如廁後須洗手，等同認證有職員不洗手，「係咪公布天下，香港人無禮貌？」他認為若商家不願改變，自然會被市場淘汰。有電台聽眾直言，自從推出消費券後，商家「加價加到天價，離哂譜」，內地旅客全是精明消費者自然不來，批評「旅發局懶哂香港人無笑容」。</p>
<p>《大公報》今日繼續做「禮貌運動」推手，用頭版引述李家超稱各行業須「以禮待客」，支持業界舉辦「禮貌服務」、「微笑活動」等，並稱要以「顧客為先」。</p>
<p><strong>黃傑龍為業界平反 </strong></p>
<p>優質旅遊服務協會主席黃傑龍今早在港台節目《千禧年代》表示，其實協會多年來一直推動提升行業質素，推出「優質旅遊認證」目的就是鼓勵業界自我提升，25年來已有8,000間旅遊相關的服務領取印證。</p>
<p>他指現時有人「突然間霎時醒覺，香港服務唔好喎，其實問題唔係簡單到搞一次禮貌運動就解決」。他提醒政府和議員要小心「大家都唔想見到的效果」，他舉例有「噏耷停車場」暗處張貼「不得在此大小便」，或有酒樓洗手間貼出「員工如廁後必須洗手」告示，「管理者覺得做咗嘢」，但從顧客角度看，「根本自我認證有人大小異便，有人唔洗手咋嘛」。同樣道理，「禮貌運動」有機會「公布天下，香港無禮貌」，他提醒如何舉辦「禮貌運動」，要與業界商量清楚。</p>
<p><a data-flickr-embed="true" href="https://www.flickr.com/gp/inmediahk/gt0j287559" title="無標題"><img src="https://live.staticflickr.com/65535/53093175040_008ff616a9_z.jpg" alt="無標題" /></a><br /><em>優質旅遊服務協會主席黃傑龍（資料圖片）</em></p>
<p><strong>稱香港人不打招呼不代表業界無禮貌</strong></p>
<p>黃傑龍又指每個地方都有基本文化，香港人效率高，不常打招呼，「係咪咁就無禮貌？唔可以咁講」，他指香港人遇事會「跳出嚟幫手」，不能單單因為無打招呼就批評飲食業做得不好。他反問，幾乎所有行業的服務質素似乎亦不及內地，例如洗牙、美容美髪等，認為屬「深層問題，唔係咁簡單」。</p>
<p>黃傑龍繼續平反，指不同意單以物價與深圳比較，因深圳最低工資是人民幣2,360元，香港起碼要9,000元。而疫後復常行業人手不足，「識呼吸都請，若太有要求，第二日都辭職」。他強調行業已經不停改進，應交由市場做決定，如今時今日有老闆不願改進，自然會被競爭對手自動淘汰。</p>
<p><strong>市民指前線做散工無福利 難有好服務</strong></p>
<p>不過《千禧年代》的聽眾陳太指出，自從疫情推出消費券後，不論食肆和商店都加價，物價高昂內地旅客自然不來，她指「大陸全部都係好精明消費者，畀佢都唔嚟」，加上在內地購買外國貨和香港貨都十分方便，「何苦嘥咁辛苦搭車嚟香港拎咁多嘢」。陳太指出香港市場「一定要整頓」，她又不滿「旅發局賴哂香港人無笑容」，「加價加到天價，離哂譜，所以大陸人唔嚟，就係咁簡單！」</p>
<p>另一市民方先生就指，酒樓不願承擔員工附帶福利，多以散工形式聘請前線服務員，流動性極高，工作不固定，「服務態度一定差」。</p>
</div></div></div>
