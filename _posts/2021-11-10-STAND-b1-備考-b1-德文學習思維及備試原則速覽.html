---
layout: post
title: "【B1 備考】B1 德文學習思維及備試原則速覽"
date: 2021-11-10 07:48:07.922000000 Z
link: https://www.thestandnews.com/personal/b1-%E5%82%99%E8%80%83b1-%E5%BE%B7%E6%96%87%E5%AD%B8%E7%BF%92%E6%80%9D%E7%B6%AD%E5%8F%8A%E5%82%99%E8%A9%A6%E5%8E%9F%E5%89%87%E9%80%9F%E8%A6%BD
categories: stand
tags: blog
author: 石賈墨
---

<figure><img src="https://images.weserv.nl/?url=assets.thestandnews.com/media/photos/564376456713513564123123.png"><figcaption><span>資料圖片，來源：Freepik</span></figcaption></figure><p><strong>前言</strong></p>

<p>B1 對於好多學德文嘅人嚟講，都係好重要嘅一個關口。</p>

<p>首先，如果要入籍，攞長期居留，申請搵工簽證或者讀某啲大學課程，職業培訓，都需要起碼有 B1 嘅水平，無論早考遲考，嚟得德國生活就基本上一定要考。</p>

<p>再者，過來人身份，讀 A1 其實就係基本嘢，A2 就多少少伸延（從建議學時可以見到），但係 B1 同 B2 嘅空間就拉開咗好多，要考好 B1，就唔可以再用啲土炮方法「夾硬谷」上去。點解好多人讀 B1，考 B1 會覺得好吃力？就係因為理論基礎打得唔好。</p>

<p>呢個關口，好希望大家可以跨得過，喺我準備&nbsp;<a href="https://www.stegermatt.de/b1-exam/" target="_blank">B1 備試課程</a>嘅過程，都要諗諗課程大綱應該係點，做咗好多筆記，喺度俾有興趣考德文試嘅朋友參考，希望大家考試成功，學習順利！</p>

<p><strong>主動性 Aktivität：</strong>閱讀同聆聽，並唔係一個被動嘅過程，喺做閱讀，聆聽嘅時候，都必須要時刻主動進行語境比對，活化同進行其他相關嘅思考任務。</p>

<ul>
	<li>你對之前學過嘅德文課堂主題，有無一個總覽？</li>
	<li>你可唔可以主動回憶起當中嘅語境同相關嘅內容？</li>
	<li>你喺閱讀同聆聽嘅時候，有無開啓到「作者視角」？</li>
</ul>

<p><strong>活化 Aktivierung：</strong></p>

<p>接收到語言資訊之後，我地要喺腦海入面快速畫出一個「語言 mind map」，同自己提出唔同嘅針對性問題，將我地對主題嘅認識投射落呢一個 mind map 入面，加速我地對呢個主題嘅掌握。</p>

<ul>
	<li>你知唔知道一個「語言版」嘅 mind map 要點畫出嚟？</li>
	<li>你知唔知道，邊一系列嘅問題可以俾你問返自己，令做活化嘅時候更徹底？</li>
</ul>

<p><strong>同義性 Synonymie：</strong></p>

<ul>
	<li>考試嘅時候，無論讀聽，題目同問題，甚至問題入面嘅選項之間，都甚少會用完全相同嘅字眼嚟寫/講。所以同義詞，同義句之類嘅掌握，對於破題有極重要嘅幫助。同樣地，寫作同說話嘅時候，評分入面都會有對「光譜」嘅要求。</li>
	<li>你知唔知道點樣將閱讀練習背後嘅評核理念抽取出嚟？</li>
	<li>你知唔知到有咩特別方法同網上工具，可以幫我地學好「同義性」？</li>
	<li>你對 B1 水平嘅「同義配對」有無一個總覽？例如 modalverben 情態動詞嘅同義結構你識唔識？</li>
	<li>你知唔知點樣喺說話同寫作嘅考試入面，清楚展現你嘅「光譜」能力，從而得到更高分數？</li>
</ul>

<p><strong>填空 Ausfüllung：</strong></p>

<p>面對大量唔認識嘅生字，我地應該點應對？</p>

<p><em>《非語言學認知，屬考試技巧，在此從略》</em></p>

<p><strong>落錨 Verankerung：</strong></p>

<p>點樣喺閱讀同聆聽嘅時候「落錨」，令到閱讀嘅速度同聆聽嘅捕捉率可以大大提高？</p>

<p><em>《非語言學認知，屬考試技巧，在此從略》</em></p>

<p><strong>概念關係 Begriffsbeziehung：</strong></p>

<p>閱讀或者聆聽嘅過程，其實好多時候都要求讀者根據語言內容，理解一啲概念，或者重建返一啲邏輯嘅關係。如果你認為自己語言能力唔夠好，理解唔到德文佢想講咩，咁可能就應該從僅有嘅資訊，用返自己嘅邏輯思維能力，去建構返作者嘅思想，咁就可以比較容易咁逆向印證返作者寫嘅文字。</p>

<ul>
	<li>你知唔知有邊啲普遍嘅概念關係，考試成日會用到？</li>
	<li>你知唔知點樣「逆向」從考題反推返問題可能會問嘅嘢？</li>
</ul>

<p><strong>用途 Gebrauch：</strong></p>

<p>語言嘅應用，就算講嘅嘢意思一樣都好，其實都有好多字眼，例如淨係講「食」呢個動作，都可以講「攝入」，「進餐」，「隊」，呢度就代表咗學術，高雅，粗鄙嘅講法。所以認識啲字嘅 gebrauch，就可以幫大家好快咁分辨感情上嘅大方向。</p>

<ul>
	<li>你知唔知道德文有大概有幾多個我地要注意嘅用途？</li>
	<li>你知唔知道可以用咩工具幫我地去學？</li>
	<li>你知唔知閱讀其中一部分其實淨係考你對某啲字嘅用途嘅掌握？</li>
</ul>

<p><strong>專注力分配：</strong></p>

<p>聆聽成日聽漏嘢，可以點樣改善？</p>

<p><em>《非語言學認知，屬考試技巧，在此從略》</em></p>

<p><strong>留意提示用字：</strong></p>

<p>聆聽對話入面，成日有啲字會「提示」答案嘅出現，你有無學好？</p>

<p><em>《非語言學認知，屬考試技巧，在此從略》</em></p>

<p><strong>傳訊意圖 Mitteilungsabsicht 及語言功能 Sprachfunktionen：</strong></p>

<p>語言嘅目的，都係要同人溝通，畀人地知道你到底有咩意圖 absicht。所以表達嘅時候，必需要清楚知道自己嘅傳訊意圖，實踐返 CEFR 框架要求你有嘅語言功能。</p>

<ul>
	<li>你表達嘅時候，有無諗過自己有咩傳訊意圖？</li>
	<li>要展示傳訊意圖的話，我地有咩分類，每個分類又有咩套件可以用？</li>
</ul>

<p><strong>套件：</strong></p>

<p>德文叫 baustein，其實就係實踐語言功能嘅範本同「工具」，必需要進行適當訓練！</p>

<ul>
	<li>你知唔知道有咩套件啱你用？</li>
	<li>你知唔知要記得幾多個？</li>
	<li>你知唔知有幾多個範疇嘅套件你要識？</li>
</ul>

<p><strong>語域 Register，禮貌 Höflichkeit，格式 Formatt：</strong></p>

<p>日常生活我地會講「語氣」，有三個層次嘅元素組成，寫作的話，就一定要留意返禮拜，例子係準確運用 Sie 同 du，而書信亦都有一定格式要依從。</p>

<p><em>《非語言學認知，屬考試技巧，在此從略》</em></p>

<p><strong>評分準則 Bewertungskriterien：</strong></p>

<p>你有無睇考試嘅評分準則？你知唔知每一個準則嗰個「名詞」背後，代表咗啲咩？你知唔知有咩實際嘅操作係令到考官清楚知道你有能力攞分？</p>

<p><em>《非語言學認知，屬考試技巧，在此從略》</em></p>

<p><strong>考官思維：</strong></p>

<p>你知唔知考試評分嘅流程係點？考官點執行評分準則入面嘅指引？</p>

<p><em>《非語言學認知，屬考試技巧，在此從略》</em></p>

<p>&nbsp;</p>

<p>原刊於<a href="https://www.stegermatt.de/b1-exam/" target="_blank">作者網誌</a></p>
