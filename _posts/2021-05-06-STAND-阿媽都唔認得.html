---
layout: post
title: 阿媽都唔認得
date: 2021-05-06 01:06:15.000000000 +00:00
link: https://thestandnews.com/finance/%E9%98%BF%E5%AA%BD%E9%83%BD%E5%94%94%E8%AA%8D%E5%BE%97/
categories: stand
tags: blog
author: 畢明
---

<img width="600" src="https://images.weserv.nl/?url=cdn.thestandnews.com/media/photos/cache/1_Ap1aE_600x0.png" /><br /><br /><p>只要有心變，幾一成不變，都可以面目全非：好嗰種。</p>
<p>前設是你自己有決心、品味、替你大變身的，也是高手。</p>
<p>我認，我錯了，我睇死化妝品啊、SK-II 這些，一世都是一個公式：一個名人明星，靚靚咁擺例牌 post，product as hero，唱賣產品功效，完。</p>
<p>但原來幾頑固的公式，都有變革的一日。</p>
<p>乘奧運大事，SK-II 竟然有一系列……動畫廣告！係動畫喎！</p>
<p>仲要眼高手高 buy 型格動漫畫風，戰鬥意志、機動科幻，完全非一般 SK-II 常規，直逼名導 David Fincher 為 Netflix 監製的《Love, Death &amp; Robots》之視覺及意象，簡直懷疑自己點可能睇緊護膚品廣告。</p>
<p>作為東京奧運的 worldwide partner，今次品牌玩鬥志、視覺震撼和創新形象，非常成功。</p>
<p><a href="http://www.youtube.com/watch?v=4-d9AgXyZ64&amp;list=PLi9Vo29oBJ-IYQEsV9XVHrBWWt6Nzs6fd" target="_blank">Trailer</a> 是試味，<a href="https://www.youtube.com/watch?v=IqTHRBHqaGI&amp;list=PLi9Vo29oBJ-LhmBA7lLU90MD4fSQUZxk2" target="_blank">還有六個單元的 animated anthology</a>，看競賽者如何在難關和壓力前改變命運。</p>
<p>命運都可以改變，品牌 style、theme 和 execution 點解唔得？打機 feel、時代感，都來了。明星不是條橋，創意才是。</p>
<p>SK-II，好波，真正耳目一新！</p>
<p> </p>
<p>原刊於<a href="https://www.am730.com.hk/column/%E8%B2%A1%E7%B6%93/%e9%98%bf%e5%aa%bd%e9%83%bd%e5%94%94%e8%aa%8d%e5%be%97-266560" target="_blank">《am730》</a></p>
