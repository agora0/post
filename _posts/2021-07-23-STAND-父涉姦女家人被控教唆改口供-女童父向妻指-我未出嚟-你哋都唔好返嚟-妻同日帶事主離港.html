---
layout: post
title: 父涉姦女家人被控教唆改口供　女童父向妻指「我未出嚟，你哋都唔好返嚟」　妻同日帶事主離港
date: 2021-07-23 07:38:57.394000000 Z
link: https://www.thestandnews.com/court/%E7%88%B6%E6%B6%89%E5%A7%A6%E5%A5%B3%E5%AE%B6%E4%BA%BA%E8%A2%AB%E6%8E%A7%E6%95%99%E5%94%86%E6%94%B9%E5%8F%A3%E4%BE%9B-%E5%A5%B3%E7%AB%A5%E7%88%B6%E5%90%91%E5%A6%BB%E6%8C%87%E6%88%91%E6%9C%AA%E5%87%BA%E5%9A%9F%E4%BD%A0%E5%93%8B%E9%83%BD%E5%94%94%E5%A5%BD%E8%BF%94%E5%9A%9F-%E5%A6%BB%E5%90%8C%E6%97%A5%E5%B8%B6%E4%BA%8B%E4%B8%BB%E9%9B%A2%E6%B8%AF
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/11058727_10152960967806105_7733667650053369968_n_CvZct.png"><figcaption><span>高等法院</span></figcaption></figure><p>13 歲女童報警稱遭親生父親性侵後，於庭上更改口供，生父最終脫罪。警方經調查後，拘捕女童５名親友，包括其父母、祖父母及叔父，控以串謀妨礙司法公正罪，案件今續審。控方今於庭上播放探監片段，女童父親於探訪時多次舉不同手勢，包括兩手指移動模仿行走動作，並曾向叔父提及「C 呀，公正呀，你明唔明呀？你唔咩我就咩㗎啦！」，女童父親又向妻子提及「我未出嚟，你哋都唔好返嚟」、對方一度表示「好緊張」，女童父親則表示「你要堅定做人，唔可以咩㗎」，事主母親探訪後即日帶她離港。</p>

<p>控方今於庭上播放多段片段，見事主母親、祖母及叔父，前往荔枝角收押所探望因強姦案而遭還押的女童父親。當中女童祖母曾於 2018 年 10 月多次探訪女童父親，兩人隔著玻璃痛哭，祖母稱「阿媽好掛住你，快啲出返嚟」女童父親則手持文件，多次表示女童處女膜沒有破損，自己並沒有強姦她，並指自己「真係慘呀，你同晒全部屋企人講」，對方回應「真係陰公」、「你都無做過，驚條毛呀？」、「你老婆一時一樣，我都唔知點講」，而女童父親則提及「佢屈我，我入咗，我出返嚟一定要佢找數，我同你講，我唔撚驚㗎！」</p>

<p><strong>女童父親向胞弟謂：你唔咩我就咩㗎啦！</strong></p>

<p>而女童叔父，即女童父親的胞弟同月 11 日探監時，女童父親曾向他作出以兩手指向下移動，模仿行走的手勢，並曾問及「有無話去旅遊呀？」，胞弟回應「我照咩啦」，女童父親又提及曾寫信給女童祖父，並提及「三呀！」，胞弟問「咩叫三？」，女童父答「C 呀，公正呀，你明唔明呀...你唔咩我就㗎啦！」，叔父回應「我明白」，他又曾質疑為何女童下體有其父親的精液，「點解你啲咁…真係冤孽」。期間女童父親投訴律師無心幫助他，只想他認罪，故有意解除律師職務自辯，叔父則問及「咁你自辯有無信心呀？博唔博得過㗎」。</p>

<p><strong>女童父向妻謂：錫晒你、你乖聽老公話</strong></p>

<p>女童母親於同月 20 日探監時，女童父親向他舉起拇指，並指「我真係錫晒你，我好掛住你」，女童母親回應指「我都係」，女童父親又指「你乖啦，你真係乖，聽老公話一次得㗎啦」，對方回應指「我好緊張….」，女童父親隨即指「要堅定做人，唔可以咩㗎…唔好返黎，唔好聽電話」，「到時我出嚟，搵醫生證明個女唔舒服咁咪得囉」，並用手指指向自己頭部，其後又謂「我真係好感激有你」，女童母親一度哭泣指「我真係無用，我連家姐都搞唔掂….我好驚」，女童父親則回應指「呢度全部都係咁㗎，全世界都係咁」、「我未出嚟，你哋都唔好返嚟」，並以哭腔表示「我一定要同你影返婚紗相，我同你呢 18 年唔係白過….我一出嚟就返大陸搵你」，案件下午繼續。</p>

<p>5 名被告分別為事主 X 的父親（44 歲）、母親（42 歲）、祖母（67 歲）、叔父（39 歲）及祖父（65 歲），他們被控一項串謀妨礙司法公正罪，指他們於 2018 年 10 月 8 日至 2019 年 1 月 23 日期間，在香港一同串謀妨礙司法公正，即令 X 在高等法院一宗刑事案件審訊中，更改原擬作出的證供。X 父母另被控 1 項作出傾向並意圖妨礙司法公正的作為罪，指他們於 2018 年 10 月 20 日，作出一連串有妨礙司法公正傾向作為，致使母親及 X 離開香港，意圖使她們不以控方證人身分在高等法院一刑事審訊中作供。</p>

<p>案件編號：HCCC126/2020</p>
