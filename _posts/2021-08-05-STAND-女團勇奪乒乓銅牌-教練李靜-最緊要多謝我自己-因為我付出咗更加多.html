---
layout: post
title: 女團勇奪乒乓銅牌　教練李靜：最緊要多謝我自己　因為我付出咗更加多
date: 2021-08-05 06:31:54.505000000 Z
link: https://www.thestandnews.com/sport/%E6%9D%B1%E4%BA%AC%E5%A5%A7%E9%81%8B%E6%B8%AF%E5%A5%B3%E5%9C%98%E5%8B%87%E5%A5%AA%E4%B9%92%E4%B9%93%E9%8A%85%E7%89%8C-%E8%98%87%E6%85%A7%E9%9F%B3%E7%9B%B8%E4%BF%A1%E6%9F%90%E5%95%B2%E4%BA%8B%E6%9C%83%E7%99%BC%E7%94%9F%E5%B0%B1%E7%9C%9F%E4%BF%82%E6%9C%83%E7%99%BC%E7%94%9F
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/GettyImages-1332424101.jpg"><figcaption><span>Photo by Steph Chambers/Getty Images</span></figcaption></figure><p>香港乒乓球女團代表創下歷史，奪得本港女子代表的首面奧運獎牌。教練李靜賽後形容部署是「兵行險着」、「奇兵出奇蹟」，同時多謝自己，「因為我付出更加多。」他並寄語港人：「所有嘢唔係諗，付諸行動最實際。」球手蘇慧音則表示被結果「嚇親」，並藉此勉勵香港人，只要相信自己，就可以做到，「真係相信某啲事會發生，就真係會發生。」</p>

<p>港隊在乒乓球女團以 3:1 總分力挫德國，繼 2004 年雅典奧運男雙銀牌後，再為香港取得乒乓球項目奧運獎牌。教練李靜賽後形容過程「好靜彩」，至於戰略部署，他表示由於過往與德國對賽「一次都未贏過」，於是「兵行險着」，結果「奇兵出奇蹟」。</p>

<div><figure><img src="https://images.weserv.nl/?url=assets.thestandnews.com/media/photos/ping1.jpg"></figure></div>

<p><b>蘇慧音：</b><strong>「真係相信某啲事會發生，就真係會發生。」</strong></p>

<p>港隊摘銅，他說作為教練「好開心、好驕傲」。他衷心感謝香港市民支持打氣，「要多謝嘅人有好多，乒總喇、體院喇」。最後他還多謝自己，「最緊要係多謝我自己，因為我付出咗更加多」。這面銅牌，對他來說是三面獎牌，因為港隊有三人作賽，「啲牌多多益善」。記者問到賽果的啟示，李靜說：「所有嘢唔係諗，付諸行動最實際。」</p>

<p>決勝局擊敗單曉娜的港將蘇慧音賽後受訪說，被結果「嚇親」，因為過去與德國對賽曾慘敗，「贏咗第一場已經覺得不可能」。她說比賽前完全沒有想過會贏，不過落場時，「為咗隊友，輸波唔緊要，唔可以輸道氣，結果出乎我意料之外」。</p>

<p>蘇慧音感謝隊友，在她出戰單打前，隊友已「打到佢哋殘晒」；她又多謝教練李靜，今日在場邊不斷提點，「靜哥叫我要hold住啖氣唔好太急，唔好急於求成唔諗戰術」。她說連隊友杜凱琹也有在場邊打氣，「好多謝佢哋兩個，呢一場判輸打，從來未見過琹姐嗌成咁，嗌到胖攣晒腰。」</p>

<p>賽前蘇慧音曾以「搏盡無悔」形容出賽心態，她在賽後記者會上說：「我哋三個人今日都係搏盡無悔，再打多次係咪可以再贏都唔敢講。真係相信某啲事會發生，就真係會發生。」她在另一輪賽後訪問中也說：「我哋全部人冇諗過攞到銅牌，只要用心，相信你做到，真係會做到。」</p>

<div><figure><img src="https://images.weserv.nl/?url=assets.thestandnews.com/media/photos/ping3.jpg"></figure></div>

<p><strong>大師姐：等咗唔知幾多年</strong></p>

<p>「大師姐」李皓晴則形容，今屆整個奧運歷程如坐過山車，曾經因為戰敗而「好down」，有賴兩位隊友撐住，自己才可以慢慢「上番嚟」。她本人已是第三次出征奧運，「每一屆都想朝住攞牌方向努力，等咗唔知幾多年，我哋終於做到」。她大讚兩位隊友表現，給予 200 分。</p>

<p>李皓晴續說，港隊奧運奪得獎牌，對正在參與這項運動的青少年是很大鼓勵，「我哋有機會，佢地都有機會」。杜凱琹賽後形容自己「仲係好似發緊夢咁」，她又多謝全香港市民，表示比賽期間收到很多支持及祝福，「對我地意義好大，令我哋更加有力量」。</p>
