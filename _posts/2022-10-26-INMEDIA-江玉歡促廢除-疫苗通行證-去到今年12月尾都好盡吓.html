---
layout: post
title: 江玉歡促廢除「疫苗通行證」：「去到今年12月尾都好盡吓」
date: 2022-10-26 04:51:09.000000000 +00:00
link: https://www.inmediahk.net/node/%E6%94%BF%E7%B6%93/%E6%B1%9F%E7%8E%89%E6%AD%A1%E4%BF%83%E5%BB%A2%E9%99%A4%E3%80%8C%E7%96%AB%E8%8B%97%E9%80%9A%E8%A1%8C%E8%AD%89%E3%80%8D%EF%BC%9A%E3%80%8C%E5%8E%BB%E5%88%B0%E4%BB%8A%E5%B9%B412%E6%9C%88%E5%B0%BE%E9%83%BD%E5%A5%BD%E7%9B%A1%E5%90%93%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202210267.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>政府昨日就「免針紙」修例，賦權予醫衞局局長可在合理懷疑下宣布失效，同時亦將「疫苗通行證」有效期延長半年。立法會議員江玉歡今早在電台節目表示，當局應廢除「疫苗通行證」，質疑影響市民生活和自由：「我個人認為去到今年12月尾都好盡吓，點解要去到6月底呢？咁我真係好希望聽到政府係要解釋俾我哋聽。」</p>
<p>江玉歡今早在商台節目《晴朗的一天出發》表示，當局應檢視「疫苗通行證」對本港復常是否有利，「我其實原先以為12月尾真係有機會會完嘅」，「我覺得成個疫苗通行證，有機會係弊多於利，當然係唔有利復常。」</p>
<p><strong>「0+3」未能吸引遊客  批「疫苗通行證」影響市民生活及自由</strong></p>
<p>政府在「免針紙」司法覆核中敗訴，昨日修改第599L章《預防及控制疾病（疫苗通行證）規例》，重新賦權予醫務衞生局局長，當有「合理理由懷疑」某註冊醫生發出免針紙前未有進行臨床評估，或以「公眾利益」為考量，可以宣告某註冊醫生發出免針紙無效；「疫苗通行證」有效期亦延至明年6月30日。</p>
<p>本港現時仍為「0+3」入境檢疫措施，江玉歡指出，現時訪港人數「好彩仲有三位數字」，「大家都知道（0+3）對於吸引外來嘅遊客都唔係好有幫助，而呢個599L亦都影響緊市民生活同自由。」</p>
<p><a data-flickr-embed="true" href="https://www.flickr.com/gp/inmediahk/r963k2iE22" title="無標題"><img src="https://live.staticflickr.com/65535/52383590747_6a3a7a4f74_c.jpg" width="800" alt="無標題" /></a></p>
<p><strong>嘆港失熱鬧、活潑氣氛  促當局解釋「疫苗通行證」延長原因</strong></p>
<p>江玉歡引用法官高浩文在判詞中指，《預防及控制疾病規例》影響市民飲食、消閒娛樂、學習、運動、購物、個人護理及經濟，「我啱啱喺星期日喺九龍區行咗一轉，喺尖沙咀區，喺八點幾九點，你唔能夠相信呢個係一個昔日嘅香港。我哋無咗香港當日嗰種熱鬧、好活潑嘅氣氛。」她質疑當局同以「先訂立、後審議」的方式，將「疫苗通行證」有效期延長半年，促當局詳細解釋原因。</p>
<p><a data-flickr-embed="true" href="https://www.flickr.com/gp/inmediahk/11818H18Ld" title="14D2F3FC-E56C-494A-8856-01F93A268013"><img src="https://live.staticflickr.com/65535/51901034216_0758c0d42d_c.jpg" width="800" alt="14D2F3FC-E56C-494A-8856-01F93A268013" /></a></p>
<p>另外，主持問到，政府被指在「免針紙」司法覆核敗訴後修例是「輸打贏要」，江玉歡表示，不欲情緒化作評論，認為應聚焦今次修例的內容，「點解要去到司法覆核，先知道政府諗啲咩嘢呢？」她認為，既然政府提出修例兼刊憲，「係咪應該都可以出嚟解釋下俾市民聽，刊憲嗰目的、政府嗰諗法係啲咩嘢呢？」</p>
</div></div></div>
