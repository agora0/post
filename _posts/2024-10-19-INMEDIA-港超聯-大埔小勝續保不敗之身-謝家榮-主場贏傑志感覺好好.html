---
layout: post
title: "【港超聯】大埔小勝續保不敗之身 謝家榮：主場贏傑志感覺好好"
date: 2024-10-19 12:10:00.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E5%A4%A7%E5%9F%94%E5%B0%8F%E5%8B%9D%E7%BA%8C%E4%BF%9D%E4%B8%8D%E6%95%97%E4%B9%8B%E8%BA%AB-%E8%AC%9D%E5%AE%B6%E6%A6%AE%EF%BC%9A%E4%B8%BB%E5%A0%B4%E8%B4%8F%E5%82%91%E5%BF%97%E6%84%9F%E8%A6%BA%E5%A5%BD%E5%A5%BD
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20241019tp_0.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港超聯在酷熱天氣警告下上演「列強戰」，大埔主場1：0小勝傑志，繼續保持今季聯賽的不敗之身。謝家榮在比賽後對贏波感到高興：「主場贏傑志嗰感覺好好，加上自己clean sheet，喜上加喜啦，所以對我嚟講係perfect game 嚟。」在訪問期間，隊友盧卡斯剛好經過並大喊：「Best goalkeeper in Hong Kong！」謝家榮就顯得靦腆說：「唔洗理佢，唔洗理佢。」</p>
<p><a data-flickr-embed="true" href="https://www.flickr.com/gp/inmediahk/6T353578k2" title="DSC_9816"><img src="https://live.staticflickr.com/65535/54077468881_5dd097c536_b.jpg" width="1024" alt="DSC_9816" /></a></p>
<p>在今仗之前，兩隊均在港超聯保持不敗，傑志、大埔分別排積分榜排第二及第三。「綠戰士」今場派出六名巴西兵，包括馬卡雷拿、柏連尼、盧卡斯、馬高斯山度士、伊高沙托尼及隊長加比爾，配合港隊代表謝家榮及陳肇鈞，馮冠鳴亦續任正選。</p>
<p>傑志在開季錄得兩連和後，近日已連續三場大炒對手。「藍鳥」亦盡遣六名外援任正選，包括守門員泰利、新兵鄧達思、明加索夫、韋頓、馬查度及利亞倫，羅梓駿以右閘姿態登場，費蘭度、潘沛軒均先任後備。</p>
<p><a data-flickr-embed="true" href="https://www.flickr.com/gp/inmediahk/S6Ww95G032" title="DSC_0042"><img src="https://live.staticflickr.com/65535/54077722953_87a5e16704_b.jpg" width="1024" alt="DSC_0042" /></a></p>
<p><a data-flickr-embed="true" href="https://www.flickr.com/gp/inmediahk/4bfvr1837s" title="DSC_9996"><img src="https://live.staticflickr.com/65535/54077923955_dabdee8e89_b.jpg" width="1024" alt="DSC_9996" /></a></p>
<p><a data-flickr-embed="true" href="https://www.flickr.com/gp/inmediahk/8Nz7W08UL2" title="DSC_9931"><img src="https://live.staticflickr.com/65535/54077924150_a0d03a0b41_b.jpg" width="1024" alt="DSC_9931" /></a></p>
<p><strong>半場互交白卷  伊高沙托尼表現活躍</strong></p>
<p>上半場傑志先開波，兩隊初時處於試探階段，大埔採取長傳反擊。傑志則以短傳組織攻勢。20分鐘，祖連奴分往右路，韋頓接應射斜。23分鐘，韋頓禁區頂轉射門中楣，兩隊半場互無入球，踢成0：0。</p>
<p><a data-flickr-embed="true" href="https://www.flickr.com/gp/inmediahk/sA6ccP284p" title="DSC_0132"><img src="https://live.staticflickr.com/65535/54076593502_ceae51ec30_b.jpg" width="1024" alt="DSC_0132" /></a></p>
<p><a data-flickr-embed="true" href="https://www.flickr.com/gp/inmediahk/80VTy615Pw" title="DSC_0167"><img src="https://live.staticflickr.com/65535/54077790479_0af21f1bed_b.jpg" width="1024" alt="DSC_0167" /></a></p>
<p>下半場換邊，傑志換入費蘭度，續保持控球在腳的踢法，53分鐘，大埔亦換入新晉港腳尼高拉斯。59分鐘，尼高拉斯左路傳中，伊高沙托尼門前竟炒高。64分鐘，盧卡斯中路發難再分往右路，伊高沙托尼推順遠射，泰利單拳打出。</p>
<p><a data-flickr-embed="true" href="https://www.flickr.com/gp/inmediahk/1aL131q2J9" title="DSC_0248"><img src="https://live.staticflickr.com/65535/54077790299_ff9cc769a3_b.jpg" width="1024" alt="DSC_0248" /></a></p>
<p><a data-flickr-embed="true" href="https://www.flickr.com/gp/inmediahk/3659833359" title="DSC_0322"><img src="https://live.staticflickr.com/65535/54077468091_9ab6be4de8_b.jpg" width="1024" alt="DSC_0322" /></a></p>
<p><strong>盧卡斯一箭定江山  大埔末段全軍退守</strong></p>
<p>戰至71分鐘，馬高斯山度士左路處理罰球，他放長波到禁區外，顏卓彬用頭未能解圍，盧卡斯甩開對方緊纏再順勢射入，大埔領先1：0。在落後下，傑志大軍壓境。</p>
<p><a data-flickr-embed="true" href="https://www.flickr.com/gp/inmediahk/S25oHwZe93" title="DSC_0395"><img src="https://live.staticflickr.com/65535/54077790024_ac8f930a7f_b.jpg" width="1024" alt="DSC_0395" /></a></p>
<p><a data-flickr-embed="true" href="https://www.flickr.com/gp/inmediahk/93CiXauq3y" title="DSC_0410"><img src="https://live.staticflickr.com/65535/54077925330_e7084c4ba2_b.jpg" width="1024" alt="DSC_0410" /></a></p>
<p>79分鐘，祖連奴禁區內妙傳費蘭度，後者乖巧地射向遠柱，眼看正要入球之際，韋法頓護空門，替「綠戰士」力保不失。大埔在末段換入羅振庭、杜國榆及李樂謙，陣式上全軍防守，在補時8分鐘下，最終成功守住1：0的比分完場。</p>
<p><a data-flickr-embed="true" href="https://www.flickr.com/gp/inmediahk/1837dz52Ud" title="DSC_0623"><img src="https://live.staticflickr.com/65535/54077723523_7a83e7319d_b.jpg" width="1024" alt="DSC_0623" /></a></p>
<p><a data-flickr-embed="true" href="https://www.flickr.com/gp/inmediahk/Lu3QJ5oTa5" title="DSC_9785"><img src="https://live.staticflickr.com/65535/54077469101_a649dd16cf_b.jpg" width="1024" alt="DSC_9785" /></a></p>
<p>在大埔擊敗傑志後，港超聯的不敗之師只餘下「綠戰士」及東方。另外，今場入場人數為1,446人，足總技術總監莫寧、傑志會長伍健都有入場觀戰。</p>
<p><a data-flickr-embed="true" href="https://www.flickr.com/gp/inmediahk/93AXo8otc1" title="DSC_0703"><img src="https://live.staticflickr.com/65535/54077466901_c96c67aa7b_b.jpg" width="1024" alt="DSC_0703" /></a></p>
<p><strong>李志堅：今季聯賽長路漫漫  只能繼續努力</strong></p>
<p>在比賽後，大埔主教練李志堅對贏波感高興，但表示今季聯賽長路漫漫，在三循環下「而家先係第五場」：「自己繼續努力，希望keep 到啦。」對於再次在比賽期間，換走陳肇鈞會否有「壓力」，李志堅強調，從來不會有壓力：「我打份工為球會，大家都係為球會，最緊要件事幫到球會。」他透露，盧卡斯在比賽末段亦主動要求換出，由後衛入替：「佢自己無㗎啦，打到盡咗，我反而覺得係好appreciate。」</p>
<p><a data-flickr-embed="true" href="https://www.flickr.com/gp/inmediahk/hQ2T0X2137" title="DSC_0438"><img src="https://live.staticflickr.com/65535/54077467801_04ff94b49c_b.jpg" width="1024" alt="DSC_0438" /></a></p>
<p>李志堅又笑言，個人不喜歡說甚麼全季不敗：「我自己就唔會啦，踢波，坦白講呀，有咩可能係keep 住場場咁樣。」他認為即使大埔今場落敗，但「打場好波」亦已經有交代。</p>
<p><a data-flickr-embed="true" href="https://www.flickr.com/gp/inmediahk/6bz332sL2P" title="DSC_0717"><img src="https://live.staticflickr.com/65535/54077723063_66b7ed9627_b.jpg" width="1024" alt="DSC_0717" /></a></p>
<p>被問到大埔近季都「食住」傑志，李志堅立即笑稱「唔好講呢啲」、「喂又講呢啲」：「唔關事嘅，你咁樣理解啦，一個領頭羊嘅球隊，一路喺港超，好多球隊想打佢都好正常，球員自己都好focus。」他重申，大埔今季每場都「去盡」，「唔關邊隊事」。</p>
<p><a data-flickr-embed="true" href="https://www.flickr.com/gp/inmediahk/10S19XdDa1" title="DSC_0692"><img src="https://live.staticflickr.com/65535/54077466966_020e20aceb_b.jpg" width="1024" alt="DSC_0692" /></a></p>
<p><strong>李志堅：贏到梗係想贏  惟望年輕球員盡快接班  </strong></p>
<p>繼季初擊敗衛冕冠軍理文，今場再贏傑志，在餘下賽程會否有壓力。李志堅則表示，「呢啲係我嘅工作嚟」，但認為球隊除了爭取好成績，亦要培養年輕球員，並點名尼高拉斯、李樂謙要盡快接班：「無論咩情況，我都要換佢哋出嚟。」</p>
<p>李志堅最後重申「贏到梗係想贏」：「你睇到，雖然話我哋今年多咗啲後生嘅，但你compare with 其他，人哋換前鋒、外援都係有分別，我哋收埋咗盧卡斯之後，只能夠換防守出嚟。換走伊高，我都係只能夠換個防守出嚟，你講鬼嘅話。當然我哋都希望爭取好成績，但長遠我哋應該係develop。」</p>
<p><a data-flickr-embed="true" href="https://www.flickr.com/gp/inmediahk/5n8sRZ333S" title="DSC_0243"><img src="https://live.staticflickr.com/65535/54076593367_87d338ea44_b.jpg" width="1024" alt="DSC_0243" /></a></p>
<p><strong>謝家榮賽後激動  下周再撼「藍鳥」前先取下馬威</strong></p>
<p>大埔守門員謝家榮在賽後顯得激動，他指看到傑志近期回勇，形容對方「永遠都唔會係一隊容易對嘅對手」：「佢哋永遠都係所有球隊嘅目標嚟，始終都咁多年班霸。」</p>
<p>謝家榮強調每場勝利都激動，但今場則贏得有點艱辛：「好擔心會唔會好似上次對南區咁樣，最後1秒先俾人追和呢。我唔想再發生，個腦唔想去諗，但控制唔到，好驚最後1秒又俾人追和。」他又感謝隊友盧卡斯取得入球，稱入球對該名巴西射手來說是很大的鼓舞。</p>
<p><a data-flickr-embed="true" href="https://www.flickr.com/gp/inmediahk/4vtt66x9WM" title="DSC_0534"><img src="https://live.staticflickr.com/65535/54077723723_a2ea1d598b_b.jpg" width="1024" alt="DSC_0534" /></a></p>
<p>被問到贏傑志是否有助增強球隊信心，謝家榮亦稱今季聯賽三循環，現時只是10月，仍存在很多變數：「但每一場都好緊要，對我哋嚟講，尤其對列強球隊，每一場都係6分波。下個禮拜銀牌又對傑志，今場贏咗佢哋，叫咗攞個下馬威，有支強心針先。」</p>
</div></div></div>
