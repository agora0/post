---
layout: post
title: "【專題｜非本地醫生 ‧ 2】醫學生後悔中國讀醫　斥教學方式不足　憂放「唔叻、唔勤力」醫生來港"
date: 2021-06-01 13:47:32.000000000 +00:00
link: https://thestandnews.com/society/%E5%B0%88%E9%A1%8C%E9%9D%9E%E6%9C%AC%E5%9C%B0%E9%86%AB%E7%94%9F-2-%E9%86%AB%E5%AD%B8%E7%94%9F%E5%BE%8C%E6%82%94%E4%B8%AD%E5%9C%8B%E8%AE%80%E9%86%AB-%E6%96%A5%E6%95%99%E5%AD%B8%E6%96%B9%E5%BC%8F%E4%B8%8D%E8%B6%B3-%E6%86%82%E6%94%BE-%E5%94%94%E5%8F%BB-%E5%94%94%E5%8B%A4%E5%8A%9B-%E9%86%AB%E7%94%9F%E4%BE%86%E6%B8%AF/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/20210601-15_77Dpo_600x0.png" /><br /><br /><blockquote>
<p>本文為「引入非本地培訓醫生專題系列」第二篇。之前我們訪問了中大及港大的醫學生，分享學生面對修例，對醫療質素及自身前景的擔憂。有興趣的讀者<a href="https://beta.thestandnews.com/society/%E5%B0%88%E9%A1%8C%E9%9D%9E%E6%9C%AC%E5%9C%B0%E9%86%AB%E7%94%9F-1-%E6%9C%AC%E5%9C%B0%E9%86%AB%E5%AD%B8%E7%94%9F%E6%86%82%E8%A2%AB%E6%90%B6%E5%B0%88%E7%A7%91%E4%BD%8D-%E8%B3%AA%E7%96%91-%E6%B5%B7%E6%AD%B8-%E4%B8%8D%E8%AB%B3%E5%9C%B0%E9%81%93%E7%94%A8%E8%AA%9E-%E7%A4%BE%E6%9C%83%E7%8B%80%E6%B3%81" target="_blank">可於此重溫</a>。</p>
</blockquote>
<p>修例的內容中，其中最受關注的，是「特別註冊委員會」，此委員會獲賦權制定一張醫學院名單，榜上有名的醫學院，其畢業生便可免試回港。對於委員會，最大的抨擊聲音，是其組成中，相信逾半都會是「親政府」人士，業界擔心會繞過醫委會，失去專業自主。（詳情可參閱<a href="https://www.thestandnews.com/society/%E6%B5%B7%E5%A4%96%E9%86%AB%E7%94%9F%E5%85%8D%E8%A9%A6-10-%E5%90%8D%E5%AF%A9%E6%A0%B8%E9%99%A2%E6%A0%A1%E5%90%8D%E5%96%AE%E5%A7%94%E5%93%A1-4-%E4%BA%BA%E7%89%B9%E9%A6%96%E5%A7%94%E4%BB%BB-%E9%A6%AC%E4%BB%B2%E5%84%80%E6%96%99%E6%B0%91%E9%81%B8%E9%86%AB%E7%94%9F%E9%9B%A3%E5%85%A5%E5%B1%80/" target="_blank">昔日報道</a>）</p>
<p>港府的做法與新加坡近似，該國同樣設有 100 間的認可名單，當中 4 間為內地著名學府的醫學院，包括上海交通大學、北京大學等。據官員解釋，香港的「認可名單」會每三年檢討一次，當中會考慮有關醫學課程的教學語言、課程內容、國際排名等。根據國際高等教育評級機構 Quacquarelli Symonds 公布的 2021 全球大學學科排名，港大及中大醫科分別位列全球第 39、40 位。中國院校則暫未有一間能進入 50 名內。</p>
<p>業界以至社會最關注的，自然是名單上，會否出現中國院校？會的話，又會是哪幾間？</p>
<p>而正在中國讀醫的港人學生，是不是會因修例而心中暗喜？「你諗吓其實嗰啲係人命嚟，你過唔過到自己內心過關先。一個唔負責任嘅人先會講，『唔駛理啦，唔駛考試啦』」正在國內讀醫的子聰（化名）如是說。</p>
<p>＊＊＊</p>
<p>赴中國讀醫的港人之間，廣州暨南大學醫學院是其中一個受歡迎的選擇。除了因為近，亦因為該校設有「香港保送生」規定，學生即使成績平庸，仍能輕易入讀。而暨大醫學院分為中文及英文班，大部分前赴的港人，都是報讀英文班。</p>
<p>子聰（化名）2017 年應考中學文憑試（DSE）前，經校長推薦計劃，面試後獲暨大醫學院優先錄取。DSE 成續出爐，他五科共考獲 18 分。考慮過在港升學的前景後，他決定修讀為期六年，暨大醫學院的英文班。</p>
<p>但理想不似預期。他形容，起初三年的學習非常迷惘，大部分時間都花在與醫學無關的學科，如歷史、電腦、中文、通識科等，「學到嘅嘢好似好少咁。」直至現時升上四年級，他才真正有機會學習更多臨床醫學知識，「頭嗰三年唔知讀緊啲咩，跟住之後三年突然之間咁「chur」，其實係好智障。」</p>
<p><strong>暨大學生：考試問題荒謬、奇怪　「好智障！」</strong></p>
<p>子聰說，曾聽過高年級學生分享，畢業後若要到香港考牌執業，會十分艱辛，因為暨大的課程內容與香港不接軌，「學校嘅試同執業試係 90% 唔相似，你畢業喺學校攞好高分，唔代表你會識晒執業試嘅嘢。」</p>
<p>他說起校內一份難忘的試卷，「佢竟然問我，覺得武漢肺炎喺邊度嚟，問埋呢啲咁樣嘅嘢⋯⋯（無啦啦）又會問面膜對荷爾蒙嘅作用，呢啲真係好智障」。子聰批評試題「荒謬、奇怪」，但亦承認，假如試題的難度涉及更深的醫學知識，自己也沒有信心可以順利合格，「如果老師再狠啲，我哋又會死㗎喎。」</p>
<p>在校外，子聰亦親身體驗到兩地醫療系統的差異。他形容中國醫療系統「好混亂」，甚至會出現「病人扮病」、「封紅包」的情況。有一次，子聰因腸胃炎到當地醫院看病，輪候期間，他目睹有病人只傷及手指，但在急症室的顯示器中，卻被編排為「最緊急狀態」，「純粹係佢畀咗錢（護士），然後扮吓好痛。」</p>
<p>至於他自己，因翌日有醫科考試，陪同前往的同學向護士站講解情況，「問可唔可以調我（次序）高啲，仲講埋（醫學系）老師嘅名出嚟，跟住一下子就升返上去。」</p>
<p><housenewsphoto data-photo-id="251149"></housenewsphoto></p>
<p><strong>倘免執業試　「唔叻、唔勤力嘅人都可以來港行醫」</strong></p>
<p>子聰估計，港府「唔會夠膽」讓中國醫生豁免執業試，「好似係個籠入邊咁，你 filter （篩選）咗啲好壞嘅人」。作為一名於國內讀醫的香港人，其實他可能是未來的「既得利益者」，但子聰仍寧願維持執業試，「你諗吓其實嗰啲係人命嚟，你過唔過到自己內心嗰關先。一個唔負責任嘅人先會講，『唔駛理啦，唔駛考試啦』……你諗吓你讀緊乜嘢先，唔係讀緊 Science（科學）、商科，唔駛考試就可以做公務員。」</p>
<p>「你係讀醫喎，你要去救人，如果錯咗咁點，邊個負責？仲要咁多內地（醫生），到時一堆湧曬入嚟。」他續說。</p>
<p>在班內成績只是中等、好勝心亦不算強，子聰直言，無信心可以應考一次便合格，但表明會用盡五次機會不停嘗試。批評執業試的人，會說它「太難」、「唔公平」，但子聰有不同的解讀，「可以 test 返我哋啲學生有冇上進心，會唔會想更加識佢樣嘢，而唔係話叻唔叻。因為我覺得讀醫科，唔係靠叻唔叻咁簡單，而係靠後天，有啲人唔叻㗎嘛。好似我唔叻，咁咪畀多啲心機。」</p>
<p>但假如可以免去考試，「你咪畀一啲唔叻，甚至唔勤力嘅人入埋來玩囉。如果我喺入邊都會shame of 自己，會畀人唔好嘅感覺，與其係咁，不如畀個考試我……我見到有啲比我更加差（成績）嘅香港人，都同我一齊（讀緊書）。」子聰越說越激動。</p>
<p><strong>希望提供考試資源而非免試</strong></p>
<p>現時根據新加坡的做法，暨大醫學院不在名單內，當被問到會否爭取將暨大放入香港的名單內，子聰卻斷然說「梗係會啦，點解唔會？」</p>
<p>驟然聽來，似乎與他反對方案自相矛盾。他解釋，自己希望的是，若有認可名單，暨大能佔一席位，但獲得的不應該是免試的優待，而是為名單上的學生，提供更多資源，如歷屆參考試題、或培訓課程等。</p>
<p>「我覺得呢個城市入面，班專業嘅人已經捍衛緊嗰度嘅核心醫療，（若豁免執業試）就畀人打冧咗喇。」</p>
<p><housenewsphoto data-photo-id="163215"></housenewsphoto></p>
<p><strong>交大醫學院畢業生：入讀係我人生最大錯誤</strong></p>
<p>新加坡同樣設有 100 間醫學院認可名單，當中 4 間為中國著名學府的醫學院，包括上海交通大學、北京大學等。Zoe（化名）便畢業於上海交通大學醫學院，擁有免試在新加坡執業的資格。但她仍選擇來港，花近三年時間自習後，終通過執業試，正式註冊於公立醫院工作。</p>
<p>「入讀內地醫學院係我人生中最大錯誤，如果去之前知道係咁，我打死都唔去。」她斬釘截鐵地說。</p>
<p>Zoe 說，中國院校的教學方式與香港大相徑庭，即使畢業後，亦不自覺是一名合格的醫生。就讀五年制的醫學系期間，Zoe 說自己在頭四年，絕大部分時間只是於課堂學習，直至四年級，才首次有機會親身到醫院參與「見習」（attachment），短暫跟隨醫生診症，「但當時完全未學 physical examination（身體檢查），只可以眼定定坐埋一邊望住。」</p>
<p>另一邊廂，香港的醫學生由二年級起，已陸續到私家診所跟診，到社區健康中心見習，四年級則開始到公立醫院「出 ward」，日常工作包括獨自上病房向病人問診，為他們簡單身體檢查，如檢視心肺功能、量血壓、測血糖，看檢查報告等。學生每日須在實戰中不斷學習，接觸各種病症、背景的病人，並同時應付醫生隨時隨地的「問書」，考核他們的醫學知識。</p>
<p><housenewsphoto data-photo-id="251153"></housenewsphoto></p>
<p><strong>連考試病人都唔係真</strong></p>
<p>同類型的工作， Zoe 指他們在最後一年才慢慢學習，並且只能輪流於四個學科工作，即內科、外科、婦科、兒科，卻不包括香港學生亦會到診的家庭醫學及精神科。Zoe 認為，即使修畢五年畢業，不等同已準備好其後一年的實習，「唔可以 expect 佢哋識做一個醫生該做嘅事。」</p>
<p>她對交大醫學院畢業試的「認真程度」亦甚有保留。與港大中大一樣，考試其中一部分須即場向病人問診，以學生的臨場判斷、提出的檢查作為評分指標。相對於香港醫學生面對的病人，全部均是公院「如假包換」的病人，交大的「病人」其實只是演員。</p>
<p>Zoe 苦笑，「我哋只係叫（學校）樓下嘅保安叔叔做 model 扮檢查，連病人都唔係真。」</p>
<p>Zoe 亦多次強調，國內與香港醫學生的思考模式，截然不同。她舉例，假如有病人指自己「心口唔舒服」，香港醫學生會隨即想到幾個可能性，包括心臟、胃或呼吸系統引致問題，並進行一系列檢查，如抽血、照心電圖及 X 光；但她指，大多國內學生第一時間只是聯想到與心臟有關，例如心肌梗塞，「佢哋無諗過病人可能肺積水，或者只係胃酸倒流，唯一諗到就係要幫佢哋（病人）通波仔。」</p>
<p>她認為，是因為交大醫學院以「病症」代替「人的身體系統」入手教學，令學生的思考模式較單一，亦導致自己最初來港見習時，顯得是「一張白紙」。「我最初見到個病人肚痛，腦入面只係諗一個原因……因為頭 5 年學校教嘅方式，引致到（即使）我想諗、用其他方式去幫佢，都唔知要點做。」</p>
<p>Zoe 慢慢解釋，說香港醫學院以人體系統分類課程，從正常基礎開始講解，然後一路慢慢深入講解病理過程、變化，症狀表現及原理，全方位理解不同器官如何互相影響，並讓學生在很早階段便開始「出 ward」學以致用。但在中國，學生會先花一至兩年，學習所有系統的簡介，然後再從病理角度切入，再將所有系統學一遍，然後很快以一個學期帶過症狀後，再到疾病學，「但人體係環環相扣，好難分開啲嘢嚟睇。」</p>
<p>Zoe 又憶述，曾有內地生在公院實習時，因為無法應付工作而突然「消失」，又有人因為不懂得如何急救病人，未曾嘗試便直接離開現場。</p>
<p>她說，廣東省有不少人持有香港永久性居民身分證，她亦認識持有身分證的醫科生，從來沒有在港生活，並且完全不諳廣東話，令她深感憂慮，「佢哋（病人）嚟睇病梗係講廣東話喇，你嚟香港無可能唔識。」</p>
<p><housenewsphoto data-photo-id="208549"></housenewsphoto></p>
<p><strong>有錢就可以掛名實習</strong></p>
<p>根據中國規定，醫學生完成大學學位後，須在執業醫師指導下，於醫療、預防、保健機構中，試用期滿一年後，才能報考《執業醫師資格試》，合格後方可成為註冊醫生。</p>
<p>但 Zoe 透露，通過一年指導不等同有真正「落手落腳」實習工作，「內地係一個『好黑』嘅地方，其實你有錢就可以畀一個診所，或者醫院掛個名，一年之後就可以幫你出封信，證明你做過一年（實習）醫生。」</p>
<p>「如果你只係喺大陸讀完醫，有無信心 pass 到香港的執業試嗎？」記者問。</p>
<p>「沒有」她答。</p>
<p>「那麼你有信心回港立刻做實習醫生（houseman）嗎？」記者再問。</p>
<p>Zoe 搖搖頭，同樣沒信心地否認。「我喺咁嘅環境之下學醫，嚟到香港之後真係好衝擊，人哋培養出嚟嘅醫生，啲 technique 真係同我哋好唔同。」</p>
<p><strong>三度考執業試始合格　「 7 成係靠自己讀」</strong></p>
<p>香港醫委會舉辦的執業試，分為三部分，第一部分為專業知識考試，共 120 條有關醫學倫理、內科、外科、精神科、兒科及婦產科等多項選擇題，第二部分為醫學英語技能水平測驗，第三部分則為臨床考試，每人每部分最多只有五次考試機會。</p>
<p>畢業後，Zoe 隨即來港進修相關醫學課程，為了應付「難度高、合格率低」的執業試，她不斷翻看相關參考書，與其他應考生組成學習小組，又主動爭取到公院短期見習，並與小組成員互相分享見習時診症的經驗。</p>
<p>最後花近三年時間，Zoe 終於在第三次應考第一部分時獲合格，而其餘兩部分均在第一次就合格。明明已於上海交通大學醫學院修畢 5 年，她卻認為「有 7 成都係靠自己讀返嚟，其餘 3 成就係嚟自之前學校。」</p>
<p>儘管準備應考過程份外艱辛，甚至曾因壓力過大而情緒崩潰，Zoe 仍以「值得」來形容執業試，認為通過考試，代表自己具備成為一名合格醫師的基本條件。她說，很慶幸香港有這個考試制度把關，防止讓不合格的醫生進來。</p>
<p>根據國際高等教育評級機構 Quacquarelli Symonds 公布的 2021 全球大學學科排名，港大及中大醫科分別位列全球第 39、40 位，上海交通大學則排第 80 名。若以「百大」作參考名單，交大上榜亦不無道理。</p>
<p>交大畢業生 Zoe 卻對此嗤之以鼻，「名單畀你揀咗好啲嘅學生，但大陸出嚟都唔一定有辦法同香港學生比較。」</p>
<p><housenewsphoto data-photo-id="235600"></housenewsphoto></p>
<p><strong>海外專科醫生：有晉升前景、薪金高</strong></p>
<p>早前在記者會上，提到即使修例通過，亦只可能吸引到少量醫生回港。但亦有身處海外的醫生坦言，在香港任醫生的高薪，有一定吸引力。</p>
<p>在英國擔任專科醫生近 10 年的 Jeff（化名）表示，對計劃甚感興趣，認為引入海外醫生有助交流各地的醫學經驗。他以英國醫療系統為例，近三成醫生來自海外畢業，他平日上班亦會與不同國家的醫生共事。有一次，他的團隊遇上難題，反而是一個埃及裔醫生分享他在埃及的親身經驗，協助解決了疑難。</p>
<p>Jeff 說，自己憂慮的，是香港醫生對海外醫生不接受，擔心被排擠。</p>
<p>現年 40 歲的 Jeff 沒有子女，所以想趁年輕出外闖，回流是其中一個選擇，「我呢個階級會想追求多啲人生閱歷，同埋我喺香港出世，喺香港嘅屋企人，年紀都開始大。」他表示，有興趣了解更多香港公院的醫療系統，學習如何管理。</p>
<p>另一個誘因，就是醫生的晉升機會不再受限。 Jeff 說，據他了解，通過舊有機制的「有限度註冊」途徑來港，在公立醫院升級至副顧問醫生（Associate consultant）後便會行人止步，但若是正式註冊（Full registration），晉升機會便不會再受限。而計算在香港除稅後的收入，將比英國的多近一倍，亦是一大吸引條件。</p>
<p>但 Jeff 認為，豁免執業試應僅適用於專科醫生，因為他們已經接受為期數年的培訓，具一定資歷及行醫經歷。反而初出茅廬的醫生年資較淺，難以保證質素。他建議，對新醫生，應維持原本註冊制度，通過執業試才能在港執業。</p>
<p><housenewsphoto data-photo-id="200326"></housenewsphoto></p>
<p> </p>
<p>（非本地培訓醫生專題之二）</p>
<p> </p>
<p>記者｜陳欣其</p>
<p>攝｜Lau Tsz Hong </p>
