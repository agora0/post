---
layout: post
title: "【港超聯】深水埗「雙殺」香港U23  司徒文俊仍抱希望：不會為1分而齋守"
date: 2023-02-26 12:39:01.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E6%B7%B1%E6%B0%B4%E5%9F%97%E3%80%8C%E9%9B%99%E6%AE%BA%E3%80%8D%E9%A6%99%E6%B8%AFu23-%E5%8F%B8%E5%BE%92%E6%96%87%E4%BF%8A%E4%BB%8D%E6%8A%B1%E5%B8%8C%E6%9C%9B%EF%BC%9A%E4%B8%8D%E6%9C%83%E7%82%BA1%E5%88%86%E8%80%8C%E9%BD%8B%E5%AE%88
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20230226U.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港超聯周日下午上演深水埗主場鬥香港U23的榜尾大戰，深水埗憑朱偉鈞一箭定江山，今季「雙殺」香港U23。對於餘下賽事的搶分機會，香港U23主教練司徒文俊賽後向《獨媒》坦言：「攞分幾時都希望，但我哋連對深水埗都攞唔到分，對其他球隊可能困難。」他又強調不希望球隊因為分數而踢得保守，否則會失去意義，「係咪要為咗攞1分，全部10個塞晒喺後面齋守踢走佢？我唔想變學界波囉。」</p>
<p><a data-flickr-embed="true" href="https://www.flickr.com/gp/inmediahk/0C3v8nkN4B" title="DSC_7516"><img src="https://live.staticflickr.com/65535/52712516068_f863c546a6_b.jpg" width="1024" alt="DSC_7516" /></a></p>
<p><strong>黎格爾熱身時受傷 U23黎培基復出</strong></p>
<p>香港U23賽前踢完12輪後仍未有分落袋，深水埗亦僅在首循環以2：1擊敗香港U23「開齋」。今場主場出擊的深水埗繼續由奧力斯把關，羅港威與朱偉鈞作攻堅，捷西斯上仗領紅須停賽，由韓將沈云燮客串中堅，尼高拉斯則頂替熱身時受傷的黎格爾任正選。</p>
<p>香港U23則由龐焯熙把關，中場黎培基復任正選，3名超齡球員為羅曉聰、黃浩然及袁世傑。</p>
<p><a data-flickr-embed="true" href="https://www.flickr.com/gp/inmediahk/412k7R088p" title="DSC_7564"><img src="https://live.staticflickr.com/65535/52711518362_02f609a65c_b.jpg" width="1024" alt="DSC_7564" /></a></p>
<p><a data-flickr-embed="true" href="https://www.flickr.com/gp/inmediahk/X8GP5x2754" title="DSC_7571"><img src="https://live.staticflickr.com/65535/52712420499_5ed2e7a07d_b.jpg" width="1024" alt="DSC_7571" /></a></p>
<p><strong>朱偉鈞早段先開紀錄</strong></p>
<p>開波5分鐘，深水埗首次埋門即入波。沈云燮處理左路角球，朱偉鈞攝前柱頂入，攻入加盟後第一球。9分鐘，朱偉鈞左路快放入禁區傳中，劉浩霖對住出迎封位的龐焯熙射高，龐焯熙之後多次喝斥隊友「醒啦」、「喂集中啦」。林樂賢亦向隊友提場：「冷靜啲，攞個波落嚟就唔難踢㗎啦。」</p>
<p><a data-flickr-embed="true" href="https://www.flickr.com/gp/inmediahk/88fA3JVC67" title="DSC_7573"><img src="https://live.staticflickr.com/65535/52712043961_9cbe505e24_b.jpg" width="1024" alt="DSC_7573" /></a></p>
<p>雙方之後互有攻守，但未能再添紀錄。最接近一次出現在40分鐘，尼高拉斯被陳潤潼踢中後勉強底線傳入禁區，但朱偉鈞控向身後，再橫傳予黃靖揚射門又一飛沖天。郭嘉諾事後向尼高拉斯稱：「踢中㗎，做咩唔跌低？」</p>
<p><a data-flickr-embed="true" href="https://www.flickr.com/gp/inmediahk/1t29103d83" title="DSC_7639"><img src="https://live.staticflickr.com/65535/52712332044_912887d630_b.jpg" width="1024" alt="DSC_7639" /></a></p>
<p><strong>司徒文俊追到更衣室投訴球證</strong></p>
<p>半場期間，香港U23主教練司徒文俊及守門員教練陳振宇因不滿球場證黃偉倫判決不公，邊行邊向球證投訴，更一度追至更衣室門外稱「傾下計」，需要旁證及助教冼家裕調停。</p>
<p><a data-flickr-embed="true" href="https://www.flickr.com/gp/inmediahk/i8ghq18W5S" title="DSC_7669"><img src="https://live.staticflickr.com/65535/52712488250_31e984b65a_b.jpg" width="1024" alt="DSC_7669" /></a></p>
<p><strong>羅港威疑似手球未吹罰</strong></p>
<p>換邊後雙方陷入膠著狀態，56分鐘，袁世傑接應林樂賢傳送單刀，但被奧力斯撲到。香港U23亦先後換入李樂謙、何家智及林智豐加強攻勢。82分鐘，波比解圍「撻Q」，何家智推大位起腳但未中龍。補時階段，羅曉聰斬入禁區，羅港威禁區頂控波彈高打中手，但球證未有表示。最終深水埗以一球小勝，亦是球隊今季首次主場贏波。</p>
<p>今場入場人數為711人。深水埗亦特別安排嘉年華活動及NowSports主持關珮姿（KK）擔任賽事主持。</p>
<p><a data-flickr-embed="true" href="https://www.flickr.com/gp/inmediahk/3u7M687K8W" title="DSC_7652"><img src="https://live.staticflickr.com/65535/52712045461_dbd364453a_b.jpg" width="1024" alt="DSC_7652" /></a></p>
<p><strong>司徒文俊：百分之一百hand ball</strong></p>
<p>香港U23主教練司徒文俊賽後表示球隊表現不差，值得有分落袋。他指形勢是「五五波」，「人哋把握到，我哋把握唔到，就係咁簡單。」他又認為球隊問題不在於技術，而是球員的心理及臨場判斷。</p>
<p>對於羅港威疑似犯手球，司徒文俊就稱：「我好肯定百分之一百係hand ball，我好肯定。因為個波好明顯，港威大髀控向上彈到隻手，遞高隻手再返下，我唔明球證有咩理據唔吹罰囉。」他談到球證執法尺度不一時更一肚氣稱：「佢哋係裁判嚟，公正㗎嘛，佢哋睇唔到？佢哋係盲嘅？定係有啲因素令佢哋唔吹罰？我唔知道。」</p>
<p><a data-flickr-embed="true" href="https://www.flickr.com/gp/inmediahk/3319m45YmW" title="DSC_7740"><img src="https://live.staticflickr.com/65535/52712313264_8f0dd0ac96_b.jpg" width="1024" alt="DSC_7740" /></a></p>
<p><strong>郭嘉諾：目標全季10分</strong></p>
<p>深水埗主帥郭嘉諾賽後亦有讚賞香港U23，認為對方在落後仍很有心機，「當盃賽決賽咁踢，我俾full respect佢哋。」他強調球隊未完成使命，目標是全季有至少10分，「Tomorrow is another day. 唔好諗住話搞掂咗今季要做嘅嘢。」</p>
<p><a data-flickr-embed="true" href="https://www.flickr.com/gp/inmediahk/1r53657vX9" title="DSC_7577"><img src="https://live.staticflickr.com/65535/52712488705_a2636cc899_b.jpg" width="1024" alt="DSC_7577" /></a></p>
<p>郭嘉諾又指賽前已向朱偉鈞設立入波目標：「我話，你今場波一定要入波證明自己。」至於當選今場最佳球員的朱偉鈞則歸功是全隊功勞，認為自己及球隊每日都在進步。</p>
<p>記者：周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
