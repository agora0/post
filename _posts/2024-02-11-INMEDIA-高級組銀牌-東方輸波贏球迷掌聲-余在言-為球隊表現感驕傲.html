---
layout: post
title: "【高級組銀牌】東方輸波贏球迷掌聲  余在言：為球隊表現感驕傲"
date: 2024-02-11 13:23:44.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E9%AB%98%E7%B4%9A%E7%B5%84%E9%8A%80%E7%89%8C%E3%80%91%E6%9D%B1%E6%96%B9%E8%BC%B8%E6%B3%A2%E8%B4%8F%E7%90%83%E8%BF%B7%E6%8E%8C%E8%81%B2-%E4%BD%99%E5%9C%A8%E8%A8%80%EF%BC%9A%E7%82%BA%E7%90%83%E9%9A%8A%E8%A1%A8%E7%8F%BE%E6%84%9F%E9%A9%95%E5%82%B2
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20240211JES.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>旺角場今日舉行高級組銀牌決賽，東方在加時<a href="https://www.inmediahk.net/node/%E9%AB%94%E8%82%B2/%E3%80%90%E9%AB%98%E7%B4%9A%E7%B5%84%E9%8A%80%E7%89%8C%E3%80%91%E5%82%91%E5%BF%97%E5%8A%A0%E6%99%82%E5%8F%8D%E5%8B%9D%E6%9D%B1%E6%96%B9%E6%88%90%E5%8A%9F%E8%A1%9B%E5%86%95-%E7%90%83%E8%AD%89%E8%AD%9A%E7%82%B3%E7%85%A5%E7%8B%82%E6%B4%BE18%E5%BC%B5%E7%89%8C">不敵</a>傑志，這亦是球隊連續兩屆在決賽落敗。雖然輸波，但東方就憑着表現，贏得現場球迷的掌聲。東方球員余在言當選今場最有價值球員，他表示為球隊表現感到驕傲：「我哋咁樣對一隊成日贏嘅波，傑志係11隻鬼，場場都要贏嘅，咩盃賽都要晒。我哋今場波表現到，其實係可以贏到佢哋。仲有聯賽、足總盃，我哋宜家focus 嗰啲吧。」</p>
<p><a data-flickr-embed="true" href="https://www.flickr.com/gp/inmediahk/0EkgEvg869" title="DSC_2170"><img src="https://live.staticflickr.com/65535/53522382244_67984aea73_b.jpg" width="1024" alt="DSC_2170" /></a></p>
<p><a data-flickr-embed="true" href="https://www.flickr.com/gp/inmediahk/1Dyg3PBT2i" title="DSC_2192"><img src="https://live.staticflickr.com/65535/53522292656_9e83dbf65b_b.jpg" width="1024" alt="DSC_2192" /></a></p>
<p>在比賽後，東方一眾職球員在球場草地圍圈，主教練盧比度先勉勵球員，並指示球員答謝球迷。守門員葉鴻輝則顯得唏噓，臉上亦難掩失望之情，有東方球隊職員更不禁落淚，要由球員鐘樂安拍肩安慰。</p>
<p><a data-flickr-embed="true" href="https://www.flickr.com/gp/inmediahk/bPh2P5p81n" title="DSC_2209"><img src="https://live.staticflickr.com/65535/53522381774_cc0e9a3b8d_b.jpg" width="1024" alt="DSC_2209" /></a></p>
<p>本身是港隊代表成員的余在言（Jesse）他成為今場最有價值球員，現場記者亦有投票選出該個獎項。Jesse在賽後表示「唔知道有呢個獎」、「都無諗過」：「幫唔到球隊贏波，攞到獎都無咩特別。」</p>
<p><a data-flickr-embed="true" href="https://www.flickr.com/gp/inmediahk/25V1eH8Uid" title="DSC_2182"><img src="https://live.staticflickr.com/65535/53522463218_fe63e811db_b.jpg" width="1024" alt="DSC_2182" /></a></p>
<p><strong>余在言一度眼泛淚光 遭反勝「特別痛」</strong></p>
<p>在完場後，22歲的余在言一度眼泛淚光，有記者問他是否控制不了情緒。Jesse 亦真情流露說：「輸波囉！始終我哋⋯⋯我覺得自己呢場deserve to win。嗯，呢個就係足球⋯⋯唔係話踢得好嗰隊就一定會贏。」</p>
<p>在今場比賽中，東方憑十二碼先拔頭籌，最終在踢少兩人的情況下遭傑志反勝。余在言認為，東方不論表現、部署、攻勢，乃至入球機會，都較傑志優勝，「始終都係差最後一下」，加上球隊有兩名球員被逐：「好唔開心囉，幫唔到東方。我知道好多（隊友）上年因為輸咗比傑志，呢個盃賽，對呢個決賽，對呢場波好大感受，好想幫東方、球員、職員同管理層贏番呢個盃。」</p>
<p><a data-flickr-embed="true" href="https://www.flickr.com/gp/inmediahk/06pM5h3C8F" title="DSC_1717"><img src="https://live.staticflickr.com/65535/53522239798_12f1d1eab6_b.jpg" width="1024" alt="DSC_1717" /></a></p>
<p>在去屆足總盃決賽，Jesse 代表標準流浪上陣，同樣不敵傑志，今屆高級組銀牌決賽再次輸給傑志。余在言提到，東方今場領先一球，卻遭傑志追和再反勝，「呢個感覺係⋯⋯咁樣輸法特別痛，但呢個就係足球，都恭喜傑志，佢哋都反cup 到。」</p>
<p><a data-flickr-embed="true" href="https://www.flickr.com/gp/inmediahk/ev0xrX19f7" title="DSC_1966"><img src="https://live.staticflickr.com/65535/53521171242_d3fd9e97c6_b.jpg" width="1024" alt="DSC_1966" /></a></p>
<p><strong>梁冠聰感足球的殘酷  信終有一日能用成績報答球迷</strong></p>
<p>東方隊長梁冠聰今場射入一球十二碼，替球隊領先，傑志最終在臨完場前追和，在加時更反勝2：1。對於連續兩屆銀牌決賽不敵傑志，「大佬」在賽後表示：「嗯⋯⋯人生你唔知會有幾多個決賽，同埋呢個係足球其中一個殘酷，你踢得好有陣時未必有。」</p>
<p>梁冠聰感謝球迷支持：「咁多支持者支持我哋，其實呢個感覺，係永遠都唔會買得到。好想用冠軍答謝佢哋，對我哋球會一直以嚟嘅支持，今次唔得，希望下次得。」他相信，東方終有一日能用成績報答球迷。</p>
<p><a data-flickr-embed="true" href="https://www.flickr.com/gp/inmediahk/m5Qd0311Dk" title="DSC_2163"><img src="https://live.staticflickr.com/65535/53522464063_30a1099225_b.jpg" width="1024" alt="DSC_2163" /></a></p>
<p><strong>嘆球隊未能把握入球機會  梁冠聰：有時人生就咁</strong></p>
<p>有記者問東方「差啲咩」，「大佬」想了想後苦笑說「差入球」：「論場面，論表現，論經驗，其實我哋一年比一年好，比上年更加好，質素就係質素，入球就係入球，我哋好多機會把握唔到，呢個就係我哋嘅分別。」</p>
<p>連續兩屆落敗，連續兩屆的對手都是傑志，只是比賽地點由香港大球場改為旺角大球場，感覺是否份外難受？梁冠聰則表示，不會以難受來形容：「我哋做咗我哋應該做嘅本分，我覺得有時人生就咁，你做咗你應該做嘢，奈何唔係企喺你嗰邊，你只可以要啲時間接受。」他再三重申，十分希望用冠軍答謝東方球迷：「佢哋係無與倫比，我哋仲差緊佢哋嘅。」</p>
<p>記者：麥馬高、周頌謙</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
