---
layout: post
title: 被問So Ching是否仍屬MakerVille藝人 經理人稱會彈性處理合約
date: 2023-05-10 09:25:56.000000000 +00:00
link: https://www.inmediahk.net/node/%E7%94%9F%E6%B4%BB/%E8%A2%AB%E5%95%8Fso-ching%E6%98%AF%E5%90%A6%E4%BB%8D%E5%B1%ACmakerville%E8%97%9D%E4%BA%BA-%E7%B6%93%E7%90%86%E4%BA%BA%E7%A8%B1%E6%9C%83%E5%BD%88%E6%80%A7%E8%99%95%E7%90%86%E5%90%88%E7%B4%84
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20230510w.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>So Ching（蘇芷晴）宣布退出COLLAR，其所屬公司MakerVille下午舉行記者會交代詳情。外界一直有傳COLLAR 與MakerVille 簽下長約，令人關注So Ching 的合約問題，經理人阿Wing 回應時稱不便透露合約條款及細節：「我哋有一路同So Ching做一啲溝通嘅，大家會做好多彈性，同埋會配合佢，大家會平衡各方面。」</p>
<p>記者曾追問，So Ching是否仍是MakerVille 的藝人，抑或已解約，阿Wing 只稱合約的細節不便透露：「我哋其實都進行中，好多嘢都仲係同佢商討緊嘅，暫時就好似佢嘅公布一樣，佢會退出COLLAR。」</p>
<p><a data-flickr-embed="true" href="https://www.flickr.com/gp/inmediahk/406Rg0F512" title="螢幕截圖 2023-05-10 下午4.56.47"><img src="https://live.staticflickr.com/65535/52885858546_dbbd9c9a35_b.jpg" width="1024" alt="螢幕截圖 2023-05-10 下午4.56.47" /></a><br /><em>網上截圖</em></p>
<p><strong>Gao盼外界給予So Ching空間  僅稱較早前獲悉對方決定</strong></p>
<p><a href="https://www.inmediahk.net/node/%E7%94%9F%E6%B4%BB/mirror%E6%BC%94%E5%94%B1%E6%9C%83%E5%A4%A7%E5%B1%8F%E5%B9%95%E7%AA%81%E7%84%B6%E5%A2%AE%E4%B8%8B-%E5%85%A9%E8%88%9E%E8%B9%88%E5%93%A1%E5%8F%97%E5%82%B7%E9%80%81%E9%99%A2%E6%BC%94%E5%87%BA%E8%85%B0%E6%96%AC">阿MO（李啟言）</a>去年在MIRROR 紅館演唱會中，遭大螢幕擊中受重傷，留院治療至今。作為阿MO的女友，So Ching 一直不離不棄，更停工照顧對方，至今年年初才復出參與演出。不過，So Ching 今日較早前<a href="https://www.inmediahk.net/node/%E7%94%9F%E6%B4%BB/so-ching%E5%AE%A3%E5%B8%83%E9%80%80%E5%87%BAcollar-%E6%8C%87%E7%94%B7%E5%8F%8B%E5%8F%97%E5%82%B7%E7%95%99%E4%B8%8B%E4%B8%8D%E8%83%BD%E7%A3%A8%E6%BB%85%E7%97%95%E8%B7%A1">發文</a>表示，指該創傷一直無法被療癒，尤其每段來回急症室、醫院的畫面均一一烙印在心裏，留下不能磨滅的痕跡，至現時仍未能完全適應幕前工作，決定退出COLLAR。</p>
<p>在記者會開場，COLLAR經理人阿Wing 確認So Ching退出，稱公司及成員均尊重其決定，祝福對方在日後找到自己方向，並鞠躬感謝支持。</p>
<p><a data-flickr-embed="true" href="https://www.flickr.com/gp/inmediahk/27pgPUiL6P" title="螢幕截圖 2023-05-10 下午4.57.04"><img src="https://live.staticflickr.com/65535/52885858551_7e8be31dce_b.jpg" width="1024" alt="螢幕截圖 2023-05-10 下午4.57.04" /></a><br /><em>Gao（網上截圖）</em></p>
<p>COLLAR的7名成員其後一起見記者，隊長沈貞巧（Gao）稱So Ching 已退團，形容是艱難的決定，稱縱然十分不捨，但在過去日子中看到對方嘗試努力平衡，包括重新踏上舞台。她呼籲外界對So Ching給予空間，「好好咁樣過佢平靜自在嘅日子」。</p>
<p>Gao 強調，成員均支持So Ching 的決定，往後會以七人方式走下去，感謝支持者不離不棄，「希望大家可以繼續支持COLLAR，陪住我哋走未來嘅每一步，最後再次多謝大家嘅支持同愛護，亦都希望大家可以好好咁祝福So Ching，多謝大家」。</p>
<p>記者會僅設10分鐘記者提問，被問到何時獲悉So Ching 退團的決定，Gao僅稱「較早前決定」，有記者追問「即係幾時」，Gao表示「幾時我哋都唔係好記得啦，較早前」。記者再問，是否上週《CHILL CLUB推介榜年度推介22/23》出現問題，李芯駖（SumLing）表示CHILL CLUB 較少時間排練，僅排練了一至兩日，每名成員均有不同工作：「嗰段時間So Ching已經病咗，其實我哋都陸續有啲隊員好返，都有啲病緊。」</p>
<p><a data-flickr-embed="true" href="https://www.flickr.com/gp/inmediahk/Fu53A1u2J1" title="螢幕截圖 2023-05-10 下午4.58.22"><img src="https://live.staticflickr.com/65535/52885284372_59e0fb18e4_b.jpg" width="1024" alt="螢幕截圖 2023-05-10 下午4.58.22" /></a><br /><em>網上截圖</em></p>
<p><strong>確認不會加人 「COLLAR永遠都係COLLAR」</strong></p>
<p>被問到與So Ching 溝通期間是否有流淚，Gao 表示當然不開心及不捨，但看到對方一直努力適應，表示尊重及明白所有決定。</p>
<p>外界關注COLLAR 會否「加人」，Gao 初時只稱 So Ching 在帖文中強表示希望COLLAR能繼續發展，「我哋會帶住呢份力量，都會好好咁樣以COLLAR 團隊嘅形式行落去」。記者其後追問，阿Wing始確認稱，不會加入新團員，「COLLAR永遠都係COLLAR」。</p>
<p><strong>記者四問含So Ching作品點處理  經理人：以七人方式行落去</strong></p>
<p>記者亦問到，COLLAR 是否已有作品由八人所完成或進行中。Gao 就稱將有很多作品，不論團體或個人，喚外界密切留意。記者再明確追問，已完成的作品中會否有So Ching，Gao 只稱「之後嘅作品大家拭目以待啦」，直至記者第三度問及，經理人阿Wing 才補充稱，「之前嘅作品呢，So Ching 參與過嘅，佢一定都喺度，其實佢嘅力量同我哋一樣都存在嘅，咁未來嘅一啲作品，佢宜家佢退出咗，大家都唔好俾任何壓力佢，嚟緊COLLAR 會以七個人嘅方式繼續行落去。」</p>
<p>記者第四次問到，So Ching 早曾參與的作品會否仍面世，阿Wing才正式稱：「唔會，之前還之前，已經做落咗㗎啦，嗰啲完成咗㗎啦，佢退出啦，退出就唔會有佢嘅作品繼續出現。」</p>
<p>有記者問COLLAR 成員，So Ching 是否曾分享對去年紅館意外的看法，及公司處理手法的意見。Gao只重複稱，對方在帖文中已交代，呼籲外界不要過分揣測。</p>
<p><a data-flickr-embed="true" href="https://www.flickr.com/gp/inmediahk/225M34f2X5" title="螢幕截圖 2023-05-10 下午4.58.06"><img src="https://live.staticflickr.com/65535/52886237710_5a9eb0ff32_b.jpg" width="1024" alt="螢幕截圖 2023-05-10 下午4.58.06" /></a><br /><em>Winka（網上截圖）</em></p>
<p><strong>Winka再談「8-1=0」 稱歸零重新出發</strong></p>
<p>另一成員陳泳伽（Winka）曾力撐So Ching，並指「8-1=0」。記者就問該句說話現時會否帶來壓力。Winka 亦親自解釋，稱當時欲給予力量So Ching，告訴對方不論團歌或新作品，「好想等埋佢返嚟先做，但係宜家佢有呢一個決定，我哋一定係要尊重，同埋要接納。咁8-1=0，我哋宜家係歸零啦，咁所以我哋重新出發，希望大家會繼續支持我哋之後嘅作品，同埋我哋之後七個人都會試唔同嘅嘢，做唔同嘅作品出嚟，希望大家會繼續支持我哋，我哋都會都更加努力做我哋嘅表演。」</p>
<p><a data-flickr-embed="true" href="https://www.flickr.com/gp/inmediahk/g3B5601X3v" title="螢幕截圖 2023-05-10 下午5.00.04"><img src="https://live.staticflickr.com/65535/52886302943_9819b685f2_b.jpg" width="1024" alt="螢幕截圖 2023-05-10 下午5.00.04" /></a><br /><em>Ivy So（網上截圖）</em></p>
<p>在記者會尾聲，記者喚其他成員講述感受，蘇雅琳（Ivy So）稱So Ching 十分勇敢，希望對方日後生活愉快，即使不捨但會尊重對方的決定，「即使換咗個身份，COLLAR 曾經經歷過嘅嘢，係唔會變」。王家晴（Candy）稱最想看到So Ching 過得開心、幸福及自在，絕對尊重其決定。</p>
<p>邱彥筒（Marf）表示，自獲悉對方該決定後已沒有過問，不會作出任何評論，只會尊重及支持，日後會做更好的作品及演出。許軼（Day）亦指，自成團至今的回憶都不會消失，「佢呢個決定，點都有啲感受，但希望大家同我哋一樣，祝福So Ching 亦都祝福COLLAR 未來嘅發展」。</p>
</div></div></div>
