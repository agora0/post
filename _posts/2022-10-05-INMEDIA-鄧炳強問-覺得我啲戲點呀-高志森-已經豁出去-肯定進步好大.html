---
layout: post
title: 鄧炳強問「覺得我啲戲點呀？」 高志森：已經豁出去，肯定進步好大
date: 2022-10-05 06:17:33.000000000 +00:00
link: https://www.inmediahk.net/node/%E6%94%BF%E7%B6%93/%E9%84%A7%E7%82%B3%E5%BC%B7%E5%95%8F%E3%80%8C%E8%A6%BA%E5%BE%97%E6%88%91%E5%95%B2%E6%88%B2%E9%BB%9E%E5%91%80%EF%BC%9F%E3%80%8D-%E9%AB%98%E5%BF%97%E6%A3%AE%EF%BC%9A%E5%B7%B2%E7%B6%93%E8%B1%81%E5%87%BA%E5%8E%BB%EF%BC%8C%E8%82%AF%E5%AE%9A%E9%80%B2%E6%AD%A5%E5%A5%BD%E5%A4%A7
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20221005p.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>保安局局長鄧炳強今日在社交媒體再發佈《小角色﹒大人物》系列專訪影片，訪問導演高志森。曾於對方作品《開心鬼》任特約演員的鄧炳強叫高志森評價其現時的演技，高志森口窒窒指：「我諗你宜家應該已經豁出去啦，同埋有咗咁多生活歷練，然後你仲知道咩係幽默感同節奏感，咁肯定係進步好大啦。」鄧炳強即「回禮」笑稱：「其實我啲幽默感都係睇你啲片學返嚟，做人最緊要開心。」</p>
<p>鄧炳強與高志森在30多年前於片場結緣，鄧炳強在2020年接受對方訪問時自爆曾出演1984年的《開心鬼》，擔任俗稱「茄哩啡」的特約演員，令高志森當時多次驚呼：「吓？咁大件事！」同場的專欄作家屈穎妍追問鄧炳強去拍電演的原因，鄧炳強就稱：「搵食呀嘛，兼職又讀書。」</p>
<p><a data-flickr-embed="true" href="https://www.flickr.com/gp/inmediahk/H42tB29Vhr" title="螢幕截圖 2022-10-05 下午1.46.43"><img src="https://live.staticflickr.com/65535/52405972329_a1cc05c445_b.jpg" width="1024" alt="螢幕截圖 2022-10-05 下午1.46.43" /></a><br /><em>影片截圖</em></p>
<p>鄧炳強今年獲留任保安局局長後，正式開設個人社交媒體帳戶頻頻出片，早前更<a href="https://www.inmediahk.net/node/%E6%94%BF%E7%B6%93/%E9%84%A7%E7%82%B3%E5%BC%B7%E6%8B%8D%E7%89%87%E8%A8%AA%E5%95%8F%E3%80%8C%E8%B3%A3%E8%B1%AC%E4%BB%94%E9%A8%99%E5%BE%92%E3%80%8D%E5%96%9D%E6%96%A5%E3%80%8C%E7%9B%A3%E5%80%89%E9%A3%AF%E6%9C%89%E5%BE%97%E4%BD%A0%E9%A3%9F%EF%BC%81%E3%80%8D">「訪問」</a>由演員扮演的「騙徒」，講述東南亞「賣豬仔」詐騙案。他問高志森「宜家覺得我啲戲點呀？」高志森小心翼翼作答：「嗱，你第一部戲《開心鬼》，你表現應該係好好嘅，所以副導演拍《聖誕快樂》嘅時候又請你嚟幫我哋做特約⋯⋯我諗你宜家應該已經豁出去啦，同埋有咗咁多生活歷練，然後你仲知道咩係幽默感同節奏感，咁肯定係進步好大啦。」</p>
<p><strong>高志森指年少成名飄飄然、脾氣大 </strong></p>
<p>鄧炳強又指高志森年少已成名，會否有「飄飄然」或壓力大的時候，高志森直認「飄飄然多少都有啲，尤其是年少氣盛嘅時候」，又指自己有壓力就會發脾氣，在片場一不順利便會發火，直至後來被前輩「點醒」，向他指「發脾氣係無能嘅表現，你有能力解決問題就唔洗發脾氣」。</p>
<p>鄧炳強打蛇隨棍，追問高志森有否因為脾氣差而損失機會與朋友，高志森則指「未去到咁」，指通常是現場解決不了問題，便向工作人員發脾氣，「通常有咁嘅得失，但更重要係件事唔係解決得好」。</p>
<p><a data-flickr-embed="true" href="https://www.flickr.com/gp/inmediahk/KUcUsV71Ro" title="螢幕截圖 2022-10-05 下午1.46.33"><img src="https://live.staticflickr.com/65535/52406121410_e8c6444f4f_b.jpg" width="1024" alt="螢幕截圖 2022-10-05 下午1.46.33" /></a><br /><em>高志森（影片截圖）</em></p>
<p><strong>寄語年輕人「唔好怕蝕底」</strong></p>
<p>被問到有甚麼寄語年輕人，高志森稱「唔好怕蝕底」：「盡量做，即係你越係年青入行，或喺學校幫同學做個project，就唔好下下計較。乜都做，乜都試。」鄧炳強亦附和指：「看似蝕底，其實著數咗，因為學多咗呀嘛。」</p>
<p>鄧炳強最後又指可以為高志森做一件事，高志森稱希望可以盡快穩定香港社會，「保安局唔係話政策上嘅嘢，仲有民心上嘅嘢。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
