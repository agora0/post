---
layout: post
title: "【醫管局移民潮】公共醫療醫生協會會長凌霄志稱醫生移民犠牲大　若決意要走「加人工都冇用」"
date: 2021-08-13 11:09:07.948000000 Z
link: https://www.thestandnews.com/society/%E9%86%AB%E7%AE%A1%E5%B1%80%E7%A7%BB%E6%B0%91%E6%BD%AE%E5%85%AC%E5%85%B1%E9%86%AB%E7%99%82%E9%86%AB%E7%94%9F%E5%8D%94%E6%9C%83%E6%9C%83%E9%95%B7%E5%87%8C%E9%9C%84%E5%BF%97%E7%A8%B1%E9%86%AB%E7%94%9F%E7%A7%BB%E6%B0%91%E7%8A%A0%E7%89%B2%E5%A4%A7-%E8%8B%A5%E6%B1%BA%E6%84%8F%E8%A6%81%E8%B5%B0%E5%8A%A0%E4%BA%BA%E5%B7%A5%E9%83%BD%E5%86%87%E7%94%A8
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/%E5%87%8C%E9%9C%84%E5%BF%97.png"><figcaption><span>圖片素材來源：RTHK 直播截圖</span></figcaption></figure><p>醫管局主席范鴻齡今日（13 日）透露，醫管局全職醫生及全職護士流失率比去年同期上升，並推斷這與部分醫護人員移民有關，形容情況令人擔憂（<a href="https://www.thestandnews.com/society/%E5%85%92%E7%AB%A5%E9%86%AB%E9%99%A2%E9%86%AB%E7%94%9F%E7%BE%85%E5%86%A0%E4%B8%AD%E8%BE%AD%E8%81%B7%E7%A7%BB%E6%B0%91-%E7%82%BA%E9%86%AB%E7%AE%A1%E5%B1%80-12-%E5%90%8D%E5%BF%83%E8%83%B8%E5%A4%96%E7%A7%91%E9%A1%A7%E5%95%8F%E9%86%AB%E7%94%9F%E4%B9%8B%E4%B8%80-%E8%8C%83%E9%B4%BB%E9%BD%A1%E6%86%82%E9%86%AB%E8%AD%B7%E6%B5%81%E5%A4%B1">詳見報道</a>）。公共醫療醫生協會會長凌霄志接受《立場》訪問時，指專科醫生移民其實並非易事，「要放棄好多嘢」。他又說，醫生亦只是政治氣氛洪流下受影響的一員，而政府一系列的「動作」及「消息」，的確令社會被白色恐怖籠罩，令人對社會失去信心。</p>

<p>凌霄志表示，在現時社會政治氣氛的洪流下，不少人選擇移民，醫生亦不能豁免。但他慨嘆，其實作為專科醫生，移民並非輕易，「我哋要去外國，其實要放棄好多嘢嘅，可能係做唔返自己想做、本身做緊嘅專科，甚至乎可能係做唔返醫生嘅，因為我哋嘅執業試，或者執照唔係世界通用㗎嘛」。他解釋，情況就如外地醫生來港一樣，需要通過一些考核才可在港執業。</p>

<p><strong>「要走嘅時候，加人工係冇用嘅」</strong></p>

<p>凌霄志又提到，雖然醫管局有人才挽留的措施，「不過如果你真係移民嘅話，啲人才挽留嘅措施其實係冇乜幫助嘅」、「因為其實要移民走嗰啲，而家係犠牲好多嘢走，咁佢都要走嘅時候，你啲加人工、升職嘅話，其實係冇用嘅。」凌指政府必定要反思自己的管治方式，了解為何人民對社會失去信心，才能真正解決問題。</p>

<p>凌霄志又指，其中一個醫管局員工離職的原因，與「宣誓」問題亦可能有關，「以我哋同消息人士嘅溝通，到而家呢一刻為止，冇人講得到醫管局員工係咪需要宣誓，宣誓係咪淨係管理層。咁呢個不確定性，係令到大家更加不寒而慄嘅。」</p>
