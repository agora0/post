---
layout: post
title: 低血压治疗：满清在中国和中国周围进行的图沙淫掠的相关史料汇合(半完成品)
date: 2022-01-30 13:07:11.000000000 +00:00
link: https://matters.news/@merveillelot/%E4%BD%8E%E8%A1%80%E5%8E%8B%E6%B2%BB%E7%96%97-%E6%BB%A1%E6%B8%85%E5%9C%A8%E4%B8%AD%E5%9B%BD%E5%92%8C%E4%B8%AD%E5%9B%BD%E5%91%A8%E5%9B%B4%E8%BF%9B%E8%A1%8C%E7%9A%84%E5%9B%BE%E6%B2%99%E6%B7%AB%E6%8E%A0%E7%9A%84%E7%9B%B8%E5%85%B3%E5%8F%B2%E6%96%99%E6%B1%87%E5%90%88-%E5%8D%8A%E5%AE%8C%E6%88%90%E5%93%81-bafyreibmwxs633cjsaphremwbxahk64xbt3ctlymtz2tobl3k4mlhq6o3e
categories: matters
tags: blog
author: Saturn
---

<p>作者：djdjdk</p><p>链接：<a href="https://zhuanlan.zhihu.com/p/462790072" rel="noopener noreferrer" target="_blank">https://zhuanlan.zhihu.com/p/462790072</a></p><p>来源：知乎</p><p>著作权归作者所有。商业转载请联系作者获得授权，非商业转载请注明出处。</p><p>扬州屠城</p><p>……撤兵防上游，坐视扬州屠。……可怜佳丽地，士女成炭涂！……宛转娇儿女，枕藉江与湖。哀号浮水出，涕泣通市俱。抚尸哭一声，痛绝还复苏。烈士死不悔，妻孥何罪辜！首祸者谁子？至今犹缓诛。—— 清代·钱澄之《悲愤诗》</p><p>或云江州下，不比扬州屠。早晚安集掾，鞍马来南都。或云移民房，插箭下严符。囊橐归他人，妇女弃军俘。——吴伟业</p><p>客言渡江来，昨出广陵城。广陵城西行十里，犹听城中人哭声。去年北兵始南下，黄河以南无斗者。泗上诸侯卷旆旌，满洲将军跨大马。马头滚滚向扬州，史相堂堂坐敌楼。外援四绝誓死守，十日城破非人谋。扬州白日闻鬼啸，前年半死翻山鹞。此番流血又成川，杀戮不分老与少。城中流血迸城外，十家不得一家在。到此萧条人转稀，家家骨肉都狼狈。乱骨纷纷弃草根，黄云白日昼俱昏。仿佛精灵来此日，椒浆恸哭更招魂。魂魄茫茫复何有，尚有生人来酹酒。九州不复罢干戈，生人生人将奈何?—— 明代·邢昉《广陵行》</p><p>至是城破，豫王下令屠之，凡七日乃止。——扬州城守纪略 戴田</p><p>及进城，猝起杀人，知为大清人所绐，大惊。——明季南略</p><p>俄而伯兄至，曰：中衢血溅矣。……天渐暮，大兵杀人声已彻门外，因乘屋暂避；雨尤甚大，数人共拥一，丝发皆湿透。门外哀痛之声，悚耳慑魄。……**城中四周火起，近者十余处，远者不计其数。赤光相映如雷电，辟卜声轰耳不绝。又隐隐闻击楚声，哀顾断续，惨不可状。……**二妾皆散发露肉，足深入泥中没胫。一妾犹抱一女，卒鞭而掷之泥中，旋即驱走。一卒提刀前导、一卒横槊后逐，一卒居中或左或右，以防逃逸。数十人如驱牛羊，稍不前，即加捶挞，或即杀之。**诸妇女长索系颈，累累如贯珠，一步一蹶，遍身泥土。满地皆婴儿，或衬马蹄，或藉人足，肝脑涂地，注声盈野。行过一沟一池，堆尸贮积，手足相枕，血入碧水赭，化为五色，塘为之平。至一宅，乃廷尉永言姚公居也；从其后门直入，屋宇深邃，处处皆有积尸。予意此间，是我死所矣。乃委迤达前户，出街复至一宅，为西商乔承望之室，即三卒窠穴也。入门，已有一卒拘数少妇拣拾箱笼，綵缎如山。见三卒至，大笑；即驱予辈数十人至后厅。留诸妇置旁室中，列二方几、三衣匠，一中年妇人制衣。妇，本郡人，浓抹丽妆，鲜衣华饰；指挥言笑，欣然有得色。每遇好物，即向卒乞取；曲尽媚态，不以为耻。卒尝谓人曰：我辈征高丽，掳妇女数万人，无一失节者；何堂堂中国，无耻至此？呜呼！此中国之所以乱也。三卒将妇女尽解湿衣，自表至里、自顶至踵，并令制衣妇人相修短、量宽窄，易以鲜新。而诸妇女因威逼不已，遂至裸体不能掩盖，羞涩欲死者，又不待言也。换衣毕，乃拥诸妇女饮酒食肉，无所不为，不顾廉耻。一卒忽横刀跃起疾呼，向后曰：蛮子来！近前，数人已被縳，吾伯兄与焉。仲兄曰：势已至此，夫复何言！急持予手前，予弟亦随之。是时，被执男子共五十馀人；提刀一呼，魂魄皆丧，无一人敢动者。予随伯兄出厅，见外面杀人，众皆次第待命。……予复由后巷至前，闻前堂杀人声，愈惶怖无策。……喘息方定，忽闻隔墙吾弟哀号声，又闻举刀砍击声；凡三击，遂寂然。少间，复闻仲兄哀恳曰：吾有金在家地窖中，放我取献。一击，复寂然。予时神已离舍，心若焚膏，眼枯无泪、肠结欲断，不复自主也。旋有卒，挟一妇人直入，欲宿此榻；妇不肯，强而后可。妇曰：此地近市，不可居。予几不免焉。顷之，卒仍挟妇人而去。室有仰屏，似席为之，不胜人；然缘之可以及梁。予以两手扳梁，行条而上，足托驼梁，下有席蔽，中黑如漆；仍有兵至，以矛上搠，知是空虚，料无人在上，予始得竟日未遇兵。然在下被刃者，又不知几何人。街前每数骑过，必有数十男妇哀号随其后。是日虽不雨，亦无日色，不知旦暮。久之，军骑稍疏，左右惟闻人声悲泣。思吾弟兄已伤其半，伯兄亦未卜存亡，予妇、予子不知何处；欲踪迹之，或得一见。乃附梁徐下，蹑足至前街。街中人首相枕籍，天暝莫辩为谁；俯尸遍呼，无应者。遥见南首数火炬蜂拥而来，予急避之；循郭走，城下积尸碍步，数跌复起。每有所惊，即仆地如僵尸。久之，得达小路；路人昏夜互触，相惊骇。大街上举火，照耀如白日。自酉至亥，方及兄家宅；门闭，不敢遽击。俄闻妇人声，知为吾嫂，始轻击；应门者，即予妇也。大兄已先返，吾妇子俱在。予与伯兄哭，然犹未敢遽告仲兄、季弟之被杀也。嫂询予，予依违答之。予询妇何以免？妇曰：方卒之追逐也，子先奔，众人继之，独遗我。我抱彭儿投屋下，不得死；吾妹踢伤足，亦卧焉。卒持我二人至一室，屋中男妇几十人皆鱼贯而縳；因嘱我于诸妇曰：看守之，无使逸去！卒持刀出。又一卒入，劫吾妹去。久之不见卒至，遂绐诸妇出。出即遇洪妪，相携至故处，故幸免－洪妪者，仲兄内亲也。……外复四面火起，倍于昨夕。潜出户外，田中横尸交砌，喘息犹存。遥见何家坟中树木阴森，哭音成籁；或父呼子、或夫觅妻，呱呱之声，草畔溪间，比比皆是，惨不忍闻。回至洪宅，妇欲觅死；予竟夜与语，不得间，东方白矣。……**魂少定而杀声逼至，刀环响处，怆呼乱起；齐声乞命者或数十人，或百馀人。遇一卒至，南人不论多寡，皆垂首匐伏，引颈受刃，无一敢逃者。至于纷纷子女，百口交啼，哀鸣动地，更无论矣。至午后，积尸如山，杀掠更甚。……喘惊未定，忽一红衣少年掺长刃直抵予所，举锋相向；献以金，复索予妇。妇时孕九月矣，死伏地不起；予绐之曰：妇孕多月，昨乘屋跌下，孕因之坏，万不能生，安能起来。红衣者不信，因启腹视之，兼验；以先涂之血裤，遂不顾。所掳一少妇、一幼女、一小儿，儿呼母索食，卒怒一击，脑碎而死；挟妇与女去。……户外有卒，一时手杀二人……途中乱尸山叠，血流成渠。……继一狠卒来，鼠头鹰眼，其状甚恶，欲劫予妇。妇偃蹇以前，语告之，不听，逼使起立。妇旋转于地下，死不肯起。卒举刀背乱打，血溅衣裳，表裹溃透。先是，妇戒予曰：倘遇不幸，吾必死；勿以夫妇故乞哀，并累子！故予远躲草中，为不知焉。予亦谓妇将死，而恶卒仍不舍，将妇发周数匝于臂，横拖而去。怒叱毒打，由田陌至深巷一箭多地，环曲以出大街；行数步，必击数下。突遇众骑中一人与卒满语数句，遂舍予妇去，始得匍匐而返……忽又烈火四起，何家坟前后多草房，燃则立刻成烬；其有寸壤隙地一、二漏网者，为火一逼，无不奔窜自出。出则遇害，百无一免。亦有闭户焚死者，由数口至百口；一室之中，正不知积骨多少。大约此际，无处可避，亦不能避；避则或一犯之，无金死，有金亦死。惟出露道旁与尸骸杂处，生死反未可知。予与妇子并往卧冢后，泥首涂足，殆无人形。火势愈炽，墓中乔木烧著，光如电灼、声如山崩，风势怒号，赤日惨淡为之无光。目前如见无数夜叉鬼，驱杀千百地狱人而驰逐之。惊悸之馀，时作昏聩；盖已不知此身之在人世间矣。骤闻足声震响，惨呼震心；回看墙畔，则伯兄被获。遥见兄与卒相持，兄力大，撇而得脱；卒遂赶去─此卒即前日劫吾妇而复舍者也。半晌不至，予心摇摇。伯兄忽走来，赤身披发，为卒所逼，不得已向予索金救命。予仅存一锭，出以献卒；而卒怒甚，举刀击兄。兄辗转地上，流血满身。彭儿拉卒，涕泣求免(时年五岁)。卒以儿衣拭刀血再击，而兄将死矣。旋拉予发索金，刀背乱击不止。予诉金尽，曰：必欲金，即甘死；他物可也？卒牵予发至洪宅；予妇衣物置两瓮中，倒覆下，尽发以供其取。凡金珠之类无不要，而衣服择好者取焉。见儿项有银锁，将刀割去。去时，顾予曰：吾不杀你，自有人杀你也。知洗城之说已确，料必死矣。……有数卒掳四、五个妇人，内二老者悲泣、两少者嘻笑自若。后有二卒追上夺妇，自相奋击；内一卒劝解，作满语。忽一卒将少妇负至树下对合，馀二妇亦就被污。老妇哭泣求免。三少妇恬不为耻，十数人互为奸淫；仍交与追来二卒，而其中一少妇已不能起走矣。……明日，为五月朔日。势虽不甚烈，然未尝不杀掠；而富家大室，方且搜括无馀。子女由十馀岁起，抢掠殆无遗类。是日，兴平伯复入扬城，而寸丝、粒米尽入虎口矣。萧条残破，难以奉述。……初二日，传府道州县已置官吏，执安民牌遍谕百姓，毋得惊惧。又谕各寺院僧人，焚化积尸；而寺院中藏匿妇女亦复不少，亦有惊饿死者。查焚尸簿载数共八十馀万，其落井投河、闭门焚缢者不与焉，被掳者不与焉。初三日，出示放赈。偕洪妪至缺口关领米，米即督镇所储军粮如邱陵；数千担，片时荡然一空。往来负戴者俱焦头烂额，臂胫伤折，刀痕满面，如烛泪成行。抢米之际，虽亲友不相顾；强者去而复来，老弱被重伤者终日不能得升粒。</p><p>初四日，天晴。烈日蒸熏，尸气薰人。前后左右，处处焚烧，烟结如雾，腥闻数十里。是日，予烧棉及人骨成灰，以疗兄疮；垂泪颔之，不能出声。——扬州十日记</p><p>清兵破城入，屠扬州，可法死之。——邹漪 明季遗闻</p><p>北兵破扬州，大学士史可法、知府任民育、诸生高孝缵、王士秀死之，北兵遂屠其城。——黄宗羲 弘光实录钞</p><p>顺治二年十一月十五日，扬州十日的大刽子手豫亲王多铎，将屠杀中掠夺的“才貌超群汉女人一百零三”，奉献给满清最高酋长。顺治帝获得十名，摄政王多尔衮获得三名，辅政郑亲王济尔哈朗三名，肃亲王豪格等各二名，英郡王阿济格等各一名。——清初内国史院满文档案译编</p><p>豫王屠扬城，史德威被执，不屈——李天根 爝火录</p><p>乙酉，端午日，予等观竞渡，知大兵已屠广陵。——研堂见闻杂记</p><p>昨大兵至维扬城内，官员军民撄城固守；予痛惜民命，不忍加兵，先将祸福谆谆晓谕。迟延数日，官员终于抗命；然后攻城屠戮，妻子为俘。是岂余之本怀！盖不得已而行之。嗣后大兵到处，官员军民抗拒不降，维扬可鉴！(这是蜻军发给各处的谕示)——江南闻见录</p><p>嘉定屠城</p><p>“惟初七日骑兵先至者过新泾镇，大肆淫虐；妇女不胜其嬲，毙者七人。”“骑兵四面杀人，大呼唐秀才何在？”“成栋知镇民支廉为乡兵首，支家桥一带房屋焚毁略尽，男妇被杀者一千六百四人。”“成栋遣十余骑，若将薄城者；城上连发大炮伤二人，遂引去；过新泾镇，纵火焚屋，鸡犬悉尽。”“会日暮，成栋吹螺收兵，入村落，淫杀无度”“成栋大陈兵仗，踞乡兵所架高台，麾兵入镇肆行屠戮，共杀一千七十三人，虏去妇女无算。选美妇、室女数十人，置宣氏宅；虑有逃逸，悉去衣裙，淫蛊毒虐不可名状。分部括取金、帛，满载往娄东。”“及清兵至，悉从屋上奔驰，通行无碍；难民在下者反阻绝，不得路，悉投河死，水为不流。”“辰刻，乃开门入，下令屠城；约闻一炮，兵丁遂得肆其杀戮。家至户到，小街僻巷，无不穷搜；乱苇丛棘，必用鎗乱搅，知无人然后已。兵丁每遇一人，辄呼蛮子献宝！其人悉取腰缠奉之，意满方释。遇他兵，胁取如前。所献不多，辄砍三刀，至物尽则杀。故僵尸满路，皆伤痕遍体；此屡砍使然，非一人所致也。余邻人偶匿■〈林上取下〉筱中得免，亲见杀人情状。初砍一刀，大呼都爷饶命。至第二刀，其声渐微。已后虽乱砍，寂然不动。刀声割然遍于远近，乞命之声嘈杂如市。所杀不可数计，其悬梁者、投井者、断肢者、血面者、被砍未死手足犹动者骨肉狼籍，弥望皆是。投河死者，亦不下数千人。三日后，自西关至葛隆镇，浮胔满河，舟行无下篙处；白膏浮于水面，岔起数分。妇女寝陋者，一见辄杀。大家闺彦及民间妇女有美色者，皆生虏；白昼于街坊当众奸淫，恬不知愧。有不从者，用长钉钉其两手于板，仍逼淫之。嘉定风俗雅重妇节，惨死者无数；然乱军中，姓氏不闻矣。初六日，成栋拘集民船，装载金帛、子女及牛马羊豕等物三百余艘，往娄东”“嘉定破，每丁一名，勒令纳紬衣五领、铜锡器五件，积资巨万；以薙发为名，日出行劫，割人手、啖人心肝，动以百计。虽遇亲戚朋友，无所择。其父鸣鹿素长厚，每闻元吉杀人，辄仰天大号。元吉怒，毒杀滋甚；与朱香、曹寿、赵五、哈伯章等分部杀掠，数十里内草木朱殷。时城中无主，积尸成坵，惟三、四僧人于被焚处撤取屋木，聚尸焚之；民间炊烟断绝。”“清兵入镇，居人尚未起，肆行屠戮，流血没踝；乘胜屠外冈镇。二十七日，浦嶂等知外冈、葛隆二镇已破，道路无梗；且嘉定初被屠，虽有存者，势不敢抗，然不剿绝，后必有变，因力劝成栋再屠其城。是日，逢嶂者龆龀不留。”——嘉定屠城纪略</p><p>“是日，李成栋屠嘉定。”“丙子，浦嶂引土兵再屠嘉定，髦稚不遗。”——吴伟业 鹿樵纪闻</p><p>成栋屠嘉定。寻以降将徐元吉言，欲再屠之——续明纪事本末</p><p>七月初三日，闻轰声如雷，声在东南，不知嘉定已破，如侯广成(峒曾)辈皆婴城。至是屠戮无遗，掠辎重妇女无算。——研堂见闻杂记</p><p>江阴屠城</p><p>“二十三日，大清兵掠东乡。清兵合营并北，焚民居，多杀戮。”“清兵乘胜东下，恣掠大桥、周庄等处，搜山掠地，肆意抄杀，所伤老弱、男女无算。”“况既为义举，便当爱养百姓，收拾人心，何故屠戮、奸淫、烧抢、劫掠，使天怒人怨，怆目痛心。(这段文字来自江阴军民给清军的信)”“良佐再令军士搜杀星散乡民，而乡兵断绝，遂专意攻城矣。”“清兵东掠大桥、周庄、华墅、陶城、三官、祝塘等镇；祝塘人拒之，兵燹之惨，甲于他镇。” “八月二十二日，屠城。次日，犹巷战不已，清兵用火攻败之。四民骈首就死，咸以先死为幸，无一人顺从者。下令从东门出者不禁，又下令十三岁以下童子不杀，男女老少赴水、蹈火、自刎、投缳者不能悉记。内外城河、泮河、孙郎中池、玉带河、涌塔庵河、里教场河处处填满，叠尸数重，投四眼井者二百馀人。二十三日，止杀。满城杀尽，然后封刀。午后，出榜安民。城中所存无几，躲在寺观塔上隐僻处及僧印白等，共计大小五十三人。是役也，守城八十一日，城内死者九万七千馀人，城外死者七万五千馀人。”——江阴守城记 慕庐氏韩菼</p><p>“如有抗拒不遵，王师一到，玉石不分，尽行屠戮。(这是清军给居民的谕示)”“凡攻守八十一日，清兵围城者二十四万，死者六万七千，巷战死者又七千，凡损卒七万五千有奇。城中死者，井中处处填满，孙郎中池及津池叠尸数层，然竟无一人降者。”——江阴守城记 许重熙</p><p>本朝开国时，江阴城最后降。有女子为兵卒所得，绐之曰：“吾渴甚!幸取饮，可乎”兵怜而许之。遂赴江死。时城中积尸满岸，秽不可闻。女子啮指血题诗云：“寄语路人休掩鼻，活人不及死人香。” ——随园诗话</p><p>及顺治二年乙酉，江阴被屠——明季北略</p><p>江阴屡攻不下，至三月乃克，遂屠其城。——明季遗闻</p><p>破江阴，屠之。——杨陆荣 三藩纪事本末</p><p>而吾邑城内外殉节被难者，且数十万矣。程璧，先事出为僧徐墅而死。黄明江，为我朝购得，劫之北行；中道杀骑卒逃，卒死下。其馀不即死者，兵炙其财而后戮之；妇女童子，略为奴婢。二十四日，敕兵北上，新任县丞卞化龙命舁尸至城外焚瘗，道旁白骨如山积。——江上遗闻录</p><p>其党株连死二百馀人，全家抄没……馀不即死者，兵劫其财而戮之……二十三日，满城封刀(是日出榜安民。城中所有无几，连僧印白及躲在观音寺天花板内井塔上等处，共计大小五十三人(纪事))。至于城外大小男妇掳掠受累者，不可胜言(纪事)。八月二十三日，清军于江阴城外一带地方，每落铁骑飞来。逼各家献宝，推跌老者，掷死少者，掳掠壮者。水行扯船，陆行挑行季，稍不如意，兵棍交加。其十岁上下男女，掠买甚夥。其二十内外略有姿色妇女，掳去者尤多，略不遂意，杀弃河干。跟随不上，枪刺路旁。美人尘土，饮泣吞声。甚至四五岁孩童，枪挑毯玩，以为美观。将领恨江阴打仗三月，杀伤无数，故不禁约。师行带至山东、山西、口外辽东、盛京去者甚多。至河南，陕西者略少。各省义士，闻出阵人带江阴人归。无不集看，咨嗟送食。至所掠去之人，或不服水土而亡，或不得其所而死，或脱逃而归者，间亦有之。二十四日，封识火药器械等于察院，饬兵北上，贝勒令刘花马为前军中军，率大军二十馀万班师。又将官数员，统大军，拖大，还镇江、南京、松江等处，限同日起程，三日始出境(纪事)。新县丞卞化龙命舁尸城外，焚瘗(化龙到任时，见腐尸阜塞道旁，人践尸行，心颇不忍。先命将大街、中街、南街三处要道尸首火化，白骨以蒲包将船载至筑塘南埋之(事实))。贡生黄毓焚、僧印白(姓徐城破时为僧(遗闻))，经理于筑塘万骨茔者，为尸二万七千馀，就地攒瘗成阜者，不知其数(三街尸骸焚尽遂移，三街之外死尸随烧随埋，比万骨茔更多数倍。城内尸首既葬北门外君山各义冢，又将城外尸骸聚集烧堆者四城之外，或山或田岸皆是(纪事))。……薙发之夕，哭声遍野，咸以不克保遗体为恨。可怜江阴城，杀得闭门绝户，不得寸著者，十之七八；被火烧光，仅存瓦砾者十之三。清军掳掠于前，武进人抄抢于后。自八月二十一日至二十九日，连日天雨，黑地尸骸暴露，满地堆积。鸦食心肝，狗食肺腑，臭腐难闻。浮尸涨胖，塞满河内，被鳗钻入腹内，至腹穿尸腐，始沉水底，凡张鱼者，举得江鳗数斤，鱼食入肉，故皆赤色。顺治三年，邑侯刘景绰开浚城河，犹有白骨堆积河底。后季文石之子星灿，有挽诗两句云：提起暨阴城破日，石人也要泪千行。此乙酉年殉难实纪也。阎公遗笔题七里庙壁(七月九日入城主盟，经此)云：露胔白骨满疆埸，万死孤臣未肯降。寄语行人休掩鼻，活人不及死人香。——江上孤忠录</p><p>南昌屠城</p><p>……去年攻虔祇自弊，今来守城堕虏计。</p><p>又闻倡义非同谋，到死相疑还相制。</p><p>古言两雄不并栖，何不分兵犄角湖东、西。</p><p>何为一城坐困与俱毙，使我百姓无故成鲸鲵。</p><p>旧岁此城初反正，即今城破复谁恨。</p><p>英雄成败古来多，其奈城中人命何。——钱澄之 悲南昌</p><p>七里街头涉江去，正到金王战场处。</p><p>平沙白骨撑乱麻，夜半髑髅作人语。</p><p>南行岭上驱车度，遥望江城只烟雾。</p><p>道傍颓灶绝人烟，旅店荒荒走狐兔。</p><p>……</p><p>江城兵火遭屠戮，犹是饥人啖馀肉。</p><p>酸辛儿女葬齿牙，呼吸刀砧充豕畜。——彭孙贻 南昌七里街吊金谭战场</p><p>妇女各旗分取之，同营者迭嬲无昼夜。三伏溽炎，或旬月不得一盥拭。除所杀及道死、水死、自经死，而在营者亦十余万，所食牛豕皆沸汤微 ?集而已。饱食湿卧，自愿在营而死者，亦十七八。而先至之兵已各私载卤获连轲而下，所掠男女一并斤卖。其初有不愿死者，望城破或胜，庶几生还;至是知见掠转卖，长与乡里辞也，莫不悲号动天，奋身决赴。浮尸蔽江，天为厉霾。——徐世溥 江变纪略</p><p>清师屠南昌府——东明闻见录</p><p>赣州屠城</p><p>戍岁蛇之月，清人围始筑。</p><p>……</p><p>哀此虔城(虔城即赣州)人，百万殉屠戮。</p><p>池填志妇尸，骴臭忠良肉。</p><p>白骨撑成堆，隘巷纷践蹴。</p><p>城郭人民非，台址亦啼鵩。——彭孙贻 章贡台</p><p>虔城十万八千户，今者白骨撑成堆。——虔之山行 彭孙贻</p><p>闭城刈人人莫逃，马前血溅成波涛。朱颜宛转填眢井，白骨撑拄无空壕！自从司马誓城守，老弱登陴谁敢走！清江、龙泉居上游，突围入城今在否？诸君磊落忠义人，死去名节千秋新。可怜虔州十万户，日暮飞作沙与尘！——虔州行 钱澄之</p><p>虔州陷后死者多，给谏不死意如何？舁去南昌还绝粒，不死锋刃死沈痾！——续虔州歌</p><p>赣当明季户籍十万八千，丙戌十月城破，存者三千户。——赣州府志</p><p>广州之屠</p><p>初，继茂与可喜攻下广州，怒其民力守，尽歼其丁壮。——清史稿</p><p>大屠杀从11月24日一直进行到12月5日。他们不论男女老幼一 律残酷地杀死，他们不说别的，只说:“杀!杀死这些反叛的蛮子!”——卫匡国 鞑靼战纪</p><p>鞑靼全军入城之后，全城顿时是一片凄惨景象，每个士兵开始破坏，抢走一切可以到手的东西；妇女、儿童和老人哭声震天；从11月26日到12月15日，各处街道所听到的，全是拷打、杀戮反叛蛮子的声音；全城到处是哀号、屠杀、劫掠；凡有足够财力者，都不惜代价以赎命，然后逃脱这些惨无人道的屠夫之手。——约翰纽霍夫 在联合省的东印度公司出师中国鞑靼大汗皇帝朝廷</p><p>可喜屠广州,孑遗无留;逸出城者,挤之海中。——续明纪事本末</p><p>城前后左右四十里，尽行屠戮，死者六十余万人。相传城中人士窜伏六脉渠约六七千人，适天雨，渎溺几尽，其所存仅二人，双门底刘中山其一也。——橡坪诗话</p><p>耿继茂、尚可喜兵入广州，屠戮甚惨；城内居民，几无类。——爝火录</p><p>建宁屠城</p><p>戊子城屠日，铢锄岂记名。</p><p>即应讳国事，何至匿家声。</p><p>士隐疑无罪，女贞合共旌。</p><p>幽芳不许阐，难解此人情。——钱澄之 书建宁府志后</p><p>(由于我没能找到这本建宁府志，故把百度百科关于这次屠城的词条的链接放在这<a href="https://baike.baidu.com/item/%E6%88%8A%E5%AD%90%E4%B9%8B%E5%BD%B9/19683964" rel="noopener noreferrer" target="_blank">https://baike.baidu.com/item/戊子之役/19683964</a>)</p><p>戊子夏，清兵再入闽破建宁，屠之，直抵漳、泉，郑兵皆遁入海，至今沿海诸郡犹未得宁。——邹漪 明季遗闻</p><p>是夏，朝中命三大人陈锦、佟国器、李率泰督兵至，破建宁，屠之，所失州县尽复。——靖海志</p><p>沅江府屠城</p><p>沅江府城破，那嵩登楼自焚，阖家皆死；其士民亦都巷战死。屠其城众(一无城字)十数万。——爝火录</p><p>嘉兴屠城</p><p>嘉兴建义，以屠象美主之(翰林)。北兵以大击之，城崩，象美从他门出走。士民追象美杀之。复相固守，至闰六月二十八日，始陷。北兵屠之。——弘光实录钞</p><p>“七月初四日，屠嘉兴县，在籍通政使侯峒曾死之。”“有通款于王师者，城遂陷；宗彝与弟宗琦战死，一门皆尽，城亦被屠。”——杨陆荣 三蕃纪事本末</p><p>屠象美为乱兵所杀，城中屠戮一空，鸡犬无遗。——爝火录</p><p>昆山屠城</p><p>七月初七日，屠昆山。——三蕃纪事本末</p><p>今昆、嘉虽被戮，清兵业已解散。——嘉定屠城纪略</p><p>城竟破，杀戮一空。其逃出城门践溺死者，妇女婴孩无算。昆山顶上僧寮中，匿妇女千人，小儿一声，搜戮殆尽，血流奔泻，如涧水暴下。两邑之惨，惟昆为甚，次之。——研堂见闻杂记</p><p>总计城中人被屠戮者十之四，沉河堕井投缳者十之二，被俘者十之二，以逸者十之一，藏匿幸免者十之一。——昆新两县续修合志</p><p>泾县屠城</p><p>泾县建义，被屠——弘光实录钞</p><p>闻江阴、泾县力守见屠——东南纪事</p><p>隆武极奖劢忠义，闻江阴、泾县以守城拒敌被屠——爝火录</p><p>松江府屠城</p><p>八月初三日，屠松江府。——三藩纪事本末</p><p>金华屠城</p><p>“大学士朱大典守金华不下；马、阮导兵破之，屠其城。”“金华被屠，集父老告之曰：『兵且至，吾义不当去！然不可以一人故，致阖城被殃』”——小腆纪传</p><p>金华被屠，集父老告之曰：「兵且至，吾义不当去。然不可以一人故，致阖城被殃。」——明史</p><p>闻金华被屠，封印，冠带向北拜，投井死(见明史及辑览)。——钦定胜朝殉节诸臣录</p><p>虞山屠城</p><p>城外烧燬一空，男女杀死者无算，颇不亚于昆。——研堂见闻杂记</p><p>同安屠城</p><p>三月，攻同安，守将王彪、折光秋弃城走，遂入之；复寇泉州。九月，我佟国器、陈锦、李率泰援之，成功乃退，大兵屠同安。——三藩纪事本末</p><p>七月，陈锦、佟国器、李率泰援之，成功乃退。大兵屠同安，郑氏镇将邱晋、林壮猷、知县叶翼云、教谕陈鼎咸被杀，凡死者五万馀人，「同安血流沟」之谶应焉。——靖海志</p><p>秋八月，总督陈锦大军至同安，城陷；守将林壮猷、邱晋一军皆没，叶翼云死，遂屠同安。——东南纪事</p><p>九江屠城</p><p>九江为大清兵所屠。——爝火录</p><p>清兵屠九江，老弱妇女杀掠殆尽。——东明闻见录</p><p>清师遂屠九江。——南明野史</p><p>南雄屠城</p><p>“大清兵于除夜过梅岭，遂克南雄；南、韶守将宝丰伯罗成耀弃州遁，南雄被屠。”“清既屠南雄西上，罗成耀弃韶走广。”——爝火录</p><p>清既屠南雄西上——东明闻见录</p><p>常熟、沙溪之屠</p><p>大清佟固山破常熟，诸生徐守质等死之。……十四、十五两日屠城，十六日固山回郡城。——爝火录</p><p>“见者即逼索金银，索金讫，即挥刀下斩。女人，或拥之行淫讫，即掳之入舟。凡丛竹茂林及芦苇深处，无不穷搜，驱马数周，以惊人起。镇南则三四里以赊，镇北则常熟界，镇东则东洋泾，西则自镇而止，方幅数十里，杀人如麻，虽茅屋半间，必搜索殆尽。遇男女，则牵颈而发其地中之藏，少或支吾，即剖腹刳肠。初一日，兵至潢泾，所过柴荡约百馀，芦苇丛密中藏人数千，婴儿一声，数千人立尽。日中火起，烟燄蔽天，一市焚烧大半，杀人更惨于沙溪，日晡回兵。初二日，兵至直水，镇上一空，杀人仅百；至任阳，杀人反千计。是役也，沙溪、潢泾两所掠妇女千计，牛亦千计，童男女千计，杀人万计，鸡犬属不胜算，积尸如陵。七浦塘一水，蔽流皆尸，水色黑而绿，行人以草塞鼻，真可哭可涕。所掠财物数千艘，衔尾载去；舟不能容，则委之水。自潢泾头塘至七浦以至盐铁，凡铜锡古窑衣服之类，处处皆有捞取者，数月不尽。妇人入城，丑者则许人赎，耕牛亦赎，童子亦赎，间有携至浙江赎回者。佳者鼓吹成亲，或百金赎之，不得。”“十五日早，水陆并发，先至鹤王市，杀伤略见。”“所掠财物妇女，亦以百艘载回”“驻师三日，而六公、花浦一带亦皆以游兵掠定，略见焚杀。”“忽绝流而渡，从诸沙北掩杀而南，屠戮无算，本彻仅以身遁。”“会李成栋驻兵云间，向屠沙溪，即其人也”——研堂见闻杂记</p><p>赵州屠城</p><p>逆虏犯我郊畿，幅员三千里，惟所蹂躏。如真定一郡，连城三十有一，十七不守。臣家赵州，则焚杀异甚，惨毒未有……当是时，合城生灵不啻鼎沸，有挺刃相接，而碎首莫保；有啮血骂贼而延颈受戮；有志在洁身，而沉渊若归；有自分一死，而立烬不避；甚至一家之父子兄弟，剪灭无余；一室之妻妾儿女，杀掳并尽；尸塞于衢巷，血洒夫原隰。焚掠三日，始分营西南，屋宇丘墟，赀畜荡扫……有名籍可查者被杀则二万五千二百余躯，被虏则四千八百余名，其它有覆其宗，屠其家，及羁客死委巷俘虏而莫之知者，又不知若干矣。——兵部行稿</p><p>大同屠城</p><p>斩献姜镶之杨震威等二十三人及家属并所属兵六百名，俱著留食，仍带来京候封，其余从逆之官吏兵民，尽行诛之——清世祖实录</p><p>大同、朔州、浑源三城，已经王师屠戮，人民不存——佟养亮</p><p>四川之屠</p><p>不得已而动大兵剿之，民贼相混，玉石难分，或全城俱歼，或杀男留妇。——陈元调(关于这句话的出处，我参考了知乎上的一个回答，链接在此:<a href="https://www.zhihu.com/answer/74532453" rel="noopener noreferrer" target="_blank">https://www.zhihu.com/answer/74532453</a>)</p><p>辽东之屠</p><p>“二十七日，选派人员前往各处，杀无粮之汉人。”“该堡有汉人男丁百余，曾遣人赴毛文龙处，约为内应，故将该屯汉人皆杀之”“凡以彼方所虔奸细之言，煽惑本方乡民者，皆属非我保举之官，或原为明官，今已革职之书生、大臣等人，此等之人皆另行甄别正法(原注:正法即杀之)……而不该豢养之独身者及不从命者，亦加正法”“杀汉人时，汗命出示彼等倡乱行恶之布告曰：‘……古河之人，杀我所遣之人而叛。马前寨之人，杀我使者而叛。镇江之人，执我委命之佟游击而叛。长三岛之人，执我遣之人送广宁。双山之人，暗通敌兵，杀我之人。岫岩之人叛逃，为费书生首告之。复州之人反叛，带领明船前来。平顶山隘口之人杀我四十人而叛。不思我养鱼之恩，仍向明朝，故杀此有罪地方之人。……’八旗大臣分路前往，下于各屯堡杀之”——满文老档</p><p>“时奴贼既得辽阳，辽东八站军民不乐从胡者，多至江边…… 其后，贼大至，义民不肯剃头者，皆投鸭水以死。”——朝鲜王朝实录</p><p>至如辽人，受我明三百年之豢养、遭逆虏三十载之摧残，祖父既罹其骈戮，母妻尽被其宣淫。尔二、三孤儿，尚为旗下之奴；百千弱女，竟作胡中之妇！——张煌言 海师恢复镇江一路檄</p><p>前克辽东、广宁，汉人拒命者诛之——清史稿</p><p>清史稿记载而一般又不被提及的杀戮</p><p>“后复屠滦州、永平”“阿敏令遵化守将固山额真察哈喇等亦弃其城，遂尽杀明将吏降者，屠城民”</p><p>遂克义州、定州及汉山城，屠其军民数万，焚粮百馀万。</p><p>又以炮攻下大台一，俘男妇三百七十九，尽戮其男子</p><p>曜怒，破其堡，屠之。</p><p>儿古里村人惊兵至，走负山，因攻据其山巅，驰下击之，尽歼丁壮，俘子女以归。</p><p>辉特台吉车布登多尔济叛，哈达哈讨获之。命尽诛丁壮，以女口赏喀尔喀</p><p>“军中流言降者瞷我师寡将为变，於是尽歼其男子，惟二台吉得免，俘其孥八千。”“三年，与固山额真武纳格击察哈尔，入境，降其民二千户。闻降者将为变，尽歼其男子，俘妇女八千馀”</p><p>鄂尔泰檄提督张耀祖督诸军分道穷搜屠杀，刳肠截脰，分悬崖树间，群苗詟栗。</p><p>平壤，朝旧京也，闻我军至，争携酒浆以献；而军士多残暴，掠财物，役丁壮，淫妇女，汝贵军尤甚，杀义定朝民，众滋忿。</p><p>其余的零散的或地点不明的杀戮淫掠</p><p>城中山白死人骨，城外水赤死人血。杀人一百四十万，新城旧城内有几人活？妻方对镜，夫已堕首；腥刀入鞘，红颜随走。西家女，东家妇，如花李家娘，亦落强梁手。手牵拽语，兜离笳吹。团团日低．归拥曼睩蛾眉。独有李家娘，不入穹庐栖。岂无利刃，断人肌肤，转嗔为悦，心念彼姝，彼姝孔多，容貌不如他。岂是贪生，夫子昨分散，未知存与亡。女伴何好，发泽衣香，甘言来劝李家娘。李家娘，肠崩摧，箠挞磨灭，珠玉成灰。愁思结衣带，千结百结解不开。李家娘，坐军中，夜深起望，不见故夫子，唯闻战马嘶悲风；又见邗沟月，清辉漾漾明心胸。令下止杀残人生，寨外人来，殊似舅声。云我故夫子，身没乱刀兵。恸仆厚地，哀号苍旻！夫既殁，妻复何求？脑髓与壁，心肺与雠。不嫌剖腹截头，俾观者觳觫似羊牛。若羊若牛何人？东家妇，西家女。来日撤营北去，驰驱辛苦。鸿鹄飞上天，毚兔不离土。乡园回忆李家娘，明驼背上泪如雨!—— 清代·吴嘉纪《李家娘》</p><p>石塔甑山下，其冢旁累累。</p><p>累累者谁子，皆是建州儿。</p><p>十年战乌伤，三年戍闽溪。</p><p>去时卤载往，归来只舆尸。</p><p>峨峨素面女，金环垂贯耳。</p><p>双辫学阏氐，弓靴束纤趾。</p><p>昨日高马驮，今日细马驮。</p><p>本是吴越艳，被卤配孤涂。</p><p>阿姊窜井死，阿父被刳屠。</p><p>卤时女儿身，今来抱三雏。</p><p>马驮向何许，尽向石塔下。</p><p>乌鸢衔纸钱，垂髾哭倭鬌。</p><p>莫哭冢中骨，冢中髑已朽。</p><p>髑髅未死时，曾杀汝阿母。</p><p>下马空酸辛，齐哭冢中人。</p><p>莫哭冢中人，谁是汝槁砧。——彭孙贻 石塔怨</p><p>为言乱兵起，烈火烧姑胥。</p><p>今朝令箭至，抽丁兼索租。</p><p>不知何将军，传闻或姓吴。</p><p>军声雷电疾，后至将尔屠。——宋琬 汾湖行为叶元礼作</p><p>即今尚书一门屠（丁后降虏，被屠。），壮士磨刀复谁惜。——钱澄之 端溪石砚歌</p><p>甲申更姓，七年讨殛。何辜生民，再遭六极。血溅天街，蝼蚁聚食。饥鸟啄肠，飞上城北。北风牛溲，堆积髑髅。或如宝塔，或如山邱。便房已朽，项门未枯。欲夺其妻，先杀其夫；男多于女，野火模糊。羸老就戮，少者为奴；老多于少，野火辘轳。五行共尽，无智无愚，无贵无贱，同为一区。——王鸣雷</p><p>适英、霍山师败，捕得冒称忠烈者，大将发至江都，令史氏男女来认之。忠烈之第八弟已亡，其夫人年少有色，守节，亦出视之。大将艳其色，欲强娶之，夫人自裁而死。——梅花岭记</p><p>“一新嫁，北为兵所掠，骂不绝口而杀。”“张烈女同母嫂匿于生圹中，事觉，北兵号于外曰：『出则免，否则刃将入焉』。母嫂皆出，烈女受刃而死。”“陈氏，北兵掠之，乘间刺杀北兵，自刎。”——黄宗羲 弘光实录钞</p><p>何谓防边养兵？沿海营伍以防边为名，一月、半月徼巡一次；便须附近民家打火所过之处，趋承供应。临行，并其鸡豚畜产、罂粟壶浆一概倾倒担负而去，甚且掠人床帐衣被、铛釜器皿。是以近兵处所二、三十里之内，每日黎明便将各物搬入山僻丰草箐篁之中；但留破釜窳器在家，食用支应。其营兵半年无粮，编派民间分养；既有鱼羹酒饭，复索鸡肉菜茹。贫者两三家派供一日，稍可者日逐坐养一兵；贫民半菽不饱，情何以堪！既已养之，仍要淫其妻子，不敢不从。若有一家杀死兵丁，诬以谋逆，则阖村洗荡；不得已忍辱忍气，不敢轻举。——朱之瑜 虏害十条</p><p>丙寅，谕曰：“各省土寇，本皆吾民，迫于饥寒，因而为乱。年来屡经扑剿，而管兵将领，杀良冒功，真盗未歼，民乃荼毒，朕深痛之。”——清史稿</p><p>去秋新令：不剃发者以违制论斩。令发后，吏诇不剃发者至军门，朝至朝斩，夕至夕斩。——陈确集</p><p>计无可托，因绐之曰：‘我有金帛藏眢井中，幸取从之。’兵喜，与俱至井旁，氏探身窥井，即倒股而下。兵恨无金又兼失妇，遂连下巨石击之而去。——盩厔县志</p><p>次第就押床淫之。复植木桩于地，锐其表，将众姬一一签木桩上，刀剜其阴，以线贯之为玩弄，抛其尸于江上。——平寇志</p><p>陶氏，当涂孙士毅妻，守节十年。南都覆，为卒所掠，缚其手介刃于两指之间，曰：“从我则完，否则裂。”陶曰：“义不以身辱，速尽为惠。”兵不忍杀，稍创其指，血流竟手，曰：“从乎？”曰：“不从。”卒怒，裂其手而下，且剜其胸，寸磔死。陶母奔护，亦被杀。 ——明史</p><p>氏徒跣被发，解佩刀自破其面，……氏骂不绝口，至维亭挥刀剖腹而死。——昆新两县续修合志</p><p>项志宁扼项死。诸生萧某妻许氏，为兵所掠，痛骂不受污；兵怒，缚桅杆上支解之。——爝火录</p><p>“如皋县有许元博者，于顺治二年避兵居乡，因授徒于吴心田家，偶阅岳武穆传，欣然有感，遂于胸前刺「不愧本朝」四字，左臂刺「生为明人」、右臂刺「死为明鬼」。忽一日脱衣洗澡，为人所觇。语泄，本县捕之。按臣具疏，即于本处正法。妻朱氏，给功臣为奴；父拟戍、吴心田拟流，邻里拟徒。嗟乎！元博不过广陵一男子耳，未食朝廷升斗禄，而镂形刻骨誓以死报，岂其为身后名哉！血性发愤，不可禁制，所谓山河之气，日月之精，造物千锤百鍊而有此一男子也。为先朝开一代生面，岂可作等閒看乎！”“而功令严敕，方巾为世大禁，士遂无平顶帽者。虽巨绅孝廉，出与齐民无二。间有惜饩羊遗意，私居偶戴方巾，一夫窥瞷，惨祸立发。琴川二子，于按公行香日，方巾杂众中，按公瞥见，即杖之数十。题疏上闻，将二士枭斩于市。又其初，士皆大袖翩翩，既而严革禁，短衫窄袖，一如武装。间有乡愚不知法律，偶入城市，乃服其衣，蹩躠行道中，无不褫衣陵逼，赤身露归，即为厚幸。”——研堂见闻杂记</p><p>满清发出过的屠沙警告</p><p>抗拒不遵，大兵到，玉石不分，尽行屠戮。——爝火录(江阴守城记也提到了这条谕示)</p><p>自今布告之后，京城内外，直隶各省，限旬日尽行剃完。若规避惜发，巧词争辩，决不轻贷——清世祖实录</p><p>不随本朝制度剃发易衣冠者，杀无赦。——东化录</p>
