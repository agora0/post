---
layout: post
title: 美食秘史
date: 2021-07-11 03:20:22.000000000 +00:00
link: https://matters.news/@Mankiyip/%E7%BE%8E%E9%A3%9F%E7%A7%98%E5%8F%B2-bafyreicjs3upunurb6wqtrytnqpflrvxaj5mo6yoe2sgwzo425smecshjm
categories: matters
tags: blog
author: 薯仔
---

<figure class="image"><img src="https://assets.matters.news/embed/0be97a09-4d7c-48e9-9023-15f1ec3f4c46.jpeg" data-asset-id="0be97a09-4d7c-48e9-9023-15f1ec3f4c46" referrerpolicy="no-referrer"><figcaption><span></span></figcaption></figure><p>「食色性也」，我喜歡睇一些食嘅故事，當年係台北之旅就買咗哩本【達文西廚房 : 意大利烹飪秘史】。</p><p>義大利文藝復興亦令義大利美食更精緻同更豐富，第一本講烹飪並出版嘅書係1472年面世。當時嘅廚師有崇高嘅地位，代表知識同品味。果陣肉食嘅級別係根據動物離地幾遠而定，豬最低級，羊、牛次之，而禽鳥係上貨，宴會必定有嘅係孔雀！由外地引入嘅食材，如阿拉伯嚟嘅稻米、茄子、蔗糖同硬質小麥，又如美洲引入嘅蕃茄，就大大改變義大利美食，包括 pasta 嘅發明。達文西有一套飲食心得，包括不饑不食、食不饜足、細嚼慢嚥，似係養生之法，佢又設計咗榨橄欖油同燒烤肉嘅機器，不過佢晚年成為素食者。</p><p>我以為如果有人寫一本【新強國烹飪秘史】，應該可以大賣，尤其最近高官同土豪嘅鴻門宴，大家都花生食咗乜又有乜人參加。有一章必定講高級食材同盛器，有人翻舊聞講強國貪官最高級食材係人奶，仲要由美乳盛載，方便上下開餐。義大利美食真係要行開。</p>
