---
layout: post
title: 李卓耀：大量年輕人因低薪棄做全職運動員  建議「至少萬幾蚊最低工資」
date: 2024-08-12 07:03:20.000000000 +00:00
link: https://www.inmediahk.net/node/%E6%94%BF%E7%B6%93/%E6%9D%8E%E5%8D%93%E8%80%80%EF%BC%9A%E5%A4%A7%E9%87%8F%E5%B9%B4%E8%BC%95%E4%BA%BA%E5%9B%A0%E4%BD%8E%E8%96%AA%E6%A3%84%E5%81%9A%E5%85%A8%E8%81%B7%E9%81%8B%E5%8B%95%E5%93%A1-%E5%BB%BA%E8%AD%B0%E3%80%8C%E8%87%B3%E5%B0%91%E8%90%AC%E5%B9%BE%E8%9A%8A%E6%9C%80%E4%BD%8E%E5%B7%A5%E8%B3%87%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202408125.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><em>圖片來源：港協暨奧委會</em></p>
<p><font color="#e4692b">【獨媒報導】</font>本港全職運動員現時每月標準資助額最低為7,130元，港協暨奧委會義務秘書長楊祖賜日前接受訪問，指全職運動員的教練、醫療及住宿獲「包晒」，7,000多元為「零用錢」。港隊羽毛球代表李卓耀在一個電台節目表示，多年來看到大量年輕人因為低薪，因而放棄做全職運動員，建議「至少萬幾蚊最低工資」，當局可優化現行制度：「犧牲咗一個讀書嘅時間，而投入一個運動，係一個好大嘅抉擇嚟，我覺得可以做好啲。」</p>
<p>按照體育學院現時制度，全職運動員每月標準資助額最低為7,130元，取得奧運參賽資格可列為「精英丙」，每月標準資助為11,520元，在奧運贏得獎牌的「精英甲+」運動員，每月標準資助為44,500元。</p>
<p>現年27歲的李卓耀，自16歲便成為全職運動員，他今早接受商台節目《在晴朗的一天出發》訪問，談到全職運動員低薪的問題：「係，嗰陣時16歲，可以話7,000蚊係零用錢嚟嘅，但係我只可以講，呢樣嘢係睇你自己控制嘅啫。體院包食三餐，住又有得住宿舍，我哋真係可以一個月唔洗用錢嘅。」</p>
<p><a data-flickr-embed="true" href="https://www.flickr.com/gp/inmediahk/N6VF6wCz74" title="Copy of CZ9_2860"><img src="https://live.staticflickr.com/65535/53893849724_4c56d56c25_b.jpg" alt="Copy of CZ9_2860" /></a><br /><em>李卓耀（圖片來源：港協暨奧委會）</em></p>
<p><strong>李卓耀指已經唔係零用錢   「要諗點樣升職加薪」</strong></p>
<p>然而，李卓耀認為不能忽略「後面的人」，即每月領取 7,130元的全職運動員，希望市民能夠關注：「唔係淨係永遠都係睇上面A級⋯⋯但A嗰啲，認真講句，有幾多個先？其實有好多人都係喺下面，C、D呢啲咁嘅級別。」</p>
<p>不過，李卓耀亦指「其實呢份係我哋嘅工作」：「已經唔係零用錢，係人工嚟。要諗點樣升職加薪，所以我哋要努力啲去打波！」李卓耀補充說：「大家見到我哋好嗰堆人幸福啫，但唔好嗰堆，有好多。」</p>
<p><a data-flickr-embed="true" href="https://www.flickr.com/gp/inmediahk/K2G7QD8ZE6" title="Copy of CZ8_1256"><img src="https://live.staticflickr.com/65535/53892596327_4d7f10dd8b_b.jpg" alt="Copy of CZ8_1256" /></a><br /><em>李卓耀（圖片來源：港協暨奧委會）</em></p>
<p><strong>承認今屆成績未如理想  盼培養更好耐性</strong></p>
<p>在節目中，李卓耀承認自己尚未開竅，必須要培養更好耐性，在今屆奧運分組賽第二場對中華台北選手周天成的時候，明顯失去耐性。他認為自己的歷練不及周天成，對方已連續三屆參賽，比賽的精神面貌亦很強。</p>
<p>談到首場比賽的墨西哥選手，李卓耀就同意自己輕敵，而今屆奧運最大得著是「無論咩對手都好，都有一定衝擊力」。他表示，自己在領先的時候尤其需要調整，包括如何站穩陣腳贏波。李卓耀總結其今屆表現，以十分滿分給予六至七分，認為成績未如理想，歸咎於仍然「衰衝動」：「賽前諗住一定係攞金，啲人話唔好咁大口氣，一場一場打就算啦，我話唔係呀，去得比賽唔係玩㗎。」</p>
<p>被問到在技術上與前列球手的比較，李卓耀認為是「差唔多」：「係一定有一段距離，就係運用嘅時機，其實都係好關心理、心態。」他最後表示，已開始備戰下屆奧運，日內便出發到外地比賽。</p>
<p><a data-flickr-embed="true" href="https://www.flickr.com/gp/inmediahk/18RaC1d5Z1" title="Copy of CZ8_1175"><img src="https://live.staticflickr.com/65535/53893849739_a25923309e_b.jpg" width="1024" alt="Copy of CZ8_1175" /></a><br /><em>李卓耀（圖片來源：港協暨奧委會）</em></p>
</div></div></div>
