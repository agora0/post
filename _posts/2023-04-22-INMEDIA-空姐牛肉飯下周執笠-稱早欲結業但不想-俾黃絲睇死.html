---
layout: post
title: 空姐牛肉飯下周執笠  稱早欲結業但不想「俾黃絲睇死」
date: 2023-04-22 01:57:34.000000000 +00:00
link: https://www.inmediahk.net/node/%E6%94%BF%E7%B6%93/%E7%A9%BA%E5%A7%90%E7%89%9B%E8%82%89%E9%A3%AF%E4%B8%8B%E5%91%A8%E5%9F%B7%E7%AC%A0-%E7%A8%B1%E6%97%A9%E6%AC%B2%E7%B5%90%E6%A5%AD%E4%BD%86%E4%B8%8D%E6%83%B3%E3%80%8C%E4%BF%BE%E9%BB%83%E7%B5%B2%E7%9D%87%E6%AD%BB%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/01%201280_9.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>新冠疫情肆虐三年，本港邁向全面復常，近日接連有食肆倒閉。位於深水埗西九龍廣場的「空姐牛肉飯」東主郭德英宣布，其店舖將在下周三（26日）結業，稱在早已欲結業但不想「俾黃絲睇死」，所以「堅持」至今。郭德英解釋，與朋友開辦的旅行社工作太忙，已未能兩者兼顧，形容今次是光榮結業：「黃絲們你睇完呢條片開你嘅香檳，切你嘅燒豬啦！」</p>
<p><a data-flickr-embed="true" href="https://www.flickr.com/gp/inmediahk/9xTxon6eYC" title="螢幕擷取畫面 2023-04-22 091832"><img src="https://live.staticflickr.com/65535/52836119695_7081b7a4d6_b.jpg" width="1024" alt="螢幕擷取畫面 2023-04-22 091832" /></a><br /><em>影片截圖</em></p>
<p>郭德英周五（21日）在店內拍片，上載到YouTube 宣布其店舖結業的消息，稱「黃人開香檳拍爛手掌，我自己或者熟我啲朋友都會恭喜我」，更以自嘲形式反問：「乜嘢原因黃藍都咁開心？」</p>
<p>曾任美國聯合航空空姐的郭德英，在反修例運動期間高調撐警，並在2020年提出私人檢控，控告時任廣播處長梁家榮5項「公職人員行為失當」罪，<a href="https://www.inmediahk.net/node/%E6%94%BF%E7%B6%93/%E7%A9%BA%E5%A7%90%E7%89%9B%E8%82%89%E9%A3%AF%E8%80%81%E9%97%86%E6%AA%A2%E6%8E%A7%E6%A2%81%E5%AE%B6%E6%A6%AE%E8%A2%AB%E6%8B%92-%E4%B8%8A%E8%A8%B4%E9%AB%98%E9%99%A2%E9%81%AD%E9%A7%81%E5%9B%9E-%E5%BA%AD%E5%A4%96%EF%BC%9A%E5%94%94%E7%9F%A5%E4%BF%82%E5%92%AA%E6%88%91%E4%BB%A4%E4%BD%A2%E4%B8%8B%E5%8F%B0">但遭法庭拒絕</a>。她在深水埗西九龍廣場開設「空姐牛肉飯」；郭德英在影片中表示，去年3月與自稱「灣區博士」的沈永年開設旅行社，曾舉辦本地旅行團，通關後就立即舉辦內地旅行團。</p>
<p><a data-flickr-embed="true" href="https://www.flickr.com/gp/inmediahk/Ysig8tf375" title="「空姐牛肉飯」老闆郭德英"><img src="https://live.staticflickr.com/65535/51575811809_6f890120bd_b.jpg" width="1024" alt="「空姐牛肉飯」老闆郭德英" /></a><br /><em>郭德英（資料圖片）</em></p>
<p><strong>自稱華麗轉身  「旅行社發展大過牛肉飯」</strong></p>
<p>郭德英提到，旅行社工作近日「忙得好緊要」，並會有「好大發展」，在未能同時兼顧下唯有放棄「空姐牛肉飯」。她表示，其旅行社的拍檔一直喚她應盡快結業：「大家都睇到旅行社嘅發展，一定係大過牛肉飯，甚至乎賣樓一定係好過賣牛肉飯。」她表示，遲遲未結業因不忿氣，因不欲給予機會「黃絲睇死」。</p>
<p>對於「執笠」之說，郭德英就不同意，認為只是光榮結業、華麗轉身及轉跑道：「因為我一個人真係兼顧唔到咁多嘢，尤其是大家都見到我成日出post 請人，尤其請夜班。」郭德英更表示，憂慮自己日夜工作「會猝死」，「返到嚟幾瓣生意，大家都知道我仲賣埋大灣區樓」。</p>
<p><a data-flickr-embed="true" href="https://www.flickr.com/gp/inmediahk/akp701XSyk" title="螢幕擷取畫面 2023-04-22 091918"><img src="https://live.staticflickr.com/65535/52836119690_f23cca906d_b.jpg" width="1024" alt="螢幕擷取畫面 2023-04-22 091918" /></a><br /><em>影片截圖</em></p>
<p><strong>指獲網友鼓勵  認為歷史任務已完成</strong></p>
<p>郭德英表示，早前獲網友親身到店舖鼓勵，稱其歷史任務已經完成：「香港都已經回復平靜啦，我哋19年發聲，堅持到宜家，當然以後我都會堅持！」</p>
<p>另外，<a href="https://bit.ly/40JXCk2">郭德英早前曾發文，力撐銀龍咖啡茶座的李凱瑚</a>，但同時慨嘆在表態後「無回報，代價多」。她在影片中表示，自己對發聲無怨無悔，自2019先起不斷遭黃絲攻擊：「啲黃絲、漢奸，要走佬嘅走佬，要坐監嘅坐監，鵪鶉嘅鵪鶉，我哋嘅作用都細咗㗎啦，係咪？冇乜嘢鬧啦嘛！政府做得好好！」</p>
<p><strong>1月仍招聘夜班店員  月薪9千元不認為是低薪</strong></p>
<p>翻查資料，郭德英在今年1月中仍作出招聘，為店舖聘請全職夜班店員，需每周六日工作，每周工作34小時，月薪為9千元，另設1千元勤工獎，有網民質疑人工太低。</p>
<p>在結業前夕，郭德英亦不忘反擊，認為絕對不是低薪：「都俾黃人笑過我，又請人，你個度咩人工呀！又話低，其實已經係一萬蚊一個星期做6日，每日做幾個鐘頭咋喎。唔係叫你做足成日喎！好多人好多人都話低，真係冇辦法！坦白講，我都想每一個員工都10萬蚊一個月，好似立法會議員咁高薪！」</p>
</div></div></div>
