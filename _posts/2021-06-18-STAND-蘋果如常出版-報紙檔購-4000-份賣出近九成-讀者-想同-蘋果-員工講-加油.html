---
layout: post
title: "【蘋果如常出版】報紙檔購 4000 份賣出近九成　讀者：想同《蘋果》員工講「加油」"
date: 2021-06-18 02:47:38.000000000 +00:00
link: https://thestandnews.com/politics/%E8%98%8B%E6%9E%9C%E5%A6%82%E5%B8%B8%E5%87%BA%E7%89%88-%E5%A0%B1%E7%B4%99%E6%AA%94%E8%B3%BC-4000-%E4%BB%BD%E8%B3%A3%E5%87%BA%E8%BF%91%E4%B9%9D%E6%88%90-%E8%AE%80%E8%80%85-%E6%83%B3%E5%90%8C-%E8%98%8B%E6%9E%9C-%E5%93%A1%E5%B7%A5%E8%AC%9B-%E5%8A%A0%E6%B2%B9/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/news-02_HLmrh_600x0.png" /><br /><br /><p>經歷 5 名高層被捕、國安處大肆上門搜查，《蘋果日報》今天（18 日）如常出版。今早上約 9 時半，稍稍過了市民平常上班前買報紙的高峰，但旺角各個報攤仍不絕有市民前來購買《蘋果日報》。不少報紙檔老闆均表示「入多咗貨」，一間報紙檔平日只入 80份《蘋果日報》，今入了 4000 份，現已賣出近九成、剩下 500 餘份；亦有報攤早已賣光。</p>
<p>朱先生（上圖左一）今早購入 10 份《蘋果日報》，他說全部用作自己收藏，以示對報章的支持。他指政府指控《蘋果》鼓吹外國制裁中港根本唔合理，皆因全世界都知道香港發生咩事，「唔寫你估其他國家唔知 47 人案咩？」又指如果政府做得好，根本不用以此等方法打壓。</p>
<p>何小姐自創刊已支持《蘋果》，她笑言家中地方有限，早幾年已轉訂網上版，但特別日子仍是希望買一份作支持，會好好收藏在家。「唔知可以做啲咩，好無奈、無力感好重，想同佢哋（蘋果編採人員）講『加油』、『如果唔係你哋，就再冇真實嘅嘢睇。』」</p>
<p>V 小姐則指看見昨日《蘋果》 的遭遇感心痛，「一間堅持報道真相、事實的傳媒，因政治打壓變成咁，唔知買得幾耐，但想大家知道好多香港人都仍然喺到默默支持。」<br/>
警方國安處昨拘捕壹傳媒和《蘋果日報》5 名公司董事，指其涉嫌違反《港區國安法》；警方亦曾到被捕人的住所進行搜查，並到蘋果日報大樓搜證。<br/>
 </p>
