---
layout: post
title: 陳勇稱區議會要如奧運「均衡發展」：有人游水有人跑步
date: 2023-04-26 13:33:47.000000000 +00:00
link: https://www.inmediahk.net/node/%E6%94%BF%E7%B6%93/%E9%99%B3%E5%8B%87%E7%A8%B1%E5%8D%80%E8%AD%B0%E6%9C%83%E8%A6%81%E5%A6%82%E5%A5%A7%E9%81%8B%E3%80%8C%E5%9D%87%E8%A1%A1%E7%99%BC%E5%B1%95%E3%80%8D%EF%BC%9A%E6%9C%89%E4%BA%BA%E6%B8%B8%E6%B0%B4%E6%9C%89%E4%BA%BA%E8%B7%91%E6%AD%A5
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20230426O.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>行政長官<a href="https://bit.ly/3V3UM7y">李家超</a>昨日（25日）指區議會檢討已進入最後階段，表明將會「去政治化」及「有多種方式」選舉。民建聯立法會議員陳勇今表示支持改革，指區議會要「排毒」，又以奧運會作比喻，認為將來區議會要吸納不同人士「均衡發展」，「係咪應該有更多綜合項目？有人游水叻，有人跑步叻，有啲人可能跳高跳遠，都可以喺裡面。」</p>
<p>李家超昨日表明區議會仍值得保留，但需「去政治化」，而選舉則「有多種方式」並保留一定「選舉成份」，議席數目與現屆相若。港區全國人大代表、民建聯立法會議員陳勇表示全力支持區議會改革，認為區議會必須「追本溯源」，區議會的組成必須依照《基本法》的職能定位，即只是政府諮詢角色。</p>
<p><a data-flickr-embed="true" href="https://www.flickr.com/gp/inmediahk/51Fje55977" title="無標題"><img src="https://live.staticflickr.com/65535/52847467716_44e82e4ab8_b.jpg" width="1024" alt="無標題" /></a></p>
<p><strong>指區議會要「排毒」</strong></p>
<p>有傳區議會將恢復委任制，曾兩度獲委任為北區區議員的陳勇形容是「優化更新」，並指2019年區選建制派大敗是「痛苦記憶」：「當時有啲黑暴分子、恐怖分子同埋勾結外國嘅港獨人士綁架區議會，好好哋將佢搞禍咗。」他又提出「排毒論」，稱要根除區議會過度政治化及民粹化：「等於一個人中咗毒，就要排毒呀嘛，恢復返佢之前嘅健康。」</p>
<p>陳勇之後又大談區議會「康復」之路，強調要「均衡發展」回到初心：「你追求健康體魄嘅時候，過份肥或者過份瘦都係有害，或者非常高，好似何俊賢議員咁，或者比較矮，好似我咁樣，呢種相信都唔係大部份朋友追求嘅最均衡發展。」</p>
<p><strong>稱區議會應似奧運有不同項目 </strong></p>
<p>他又以奧運會作比喻，指區議會要吸納不同人士，才能「回到初心」發揮更大價值：「以前可能就係單項，即係你游水好叻、跑步好叻，咁你攞第一啦，但大家最想睇奧運會嘅時候，你咪返去正軌優質民主、均衡發展。係咪應該有更多綜合項目？有人游水叻，有人跑步叻，有啲人可能跳高跳遠，都可以喺裡面。」</p>
<p>被問到區議會的直選議席減少會否影響民主成分，陳勇稱立法會因2019年亂象完善了選舉制度，由功能組別、選委會界別及地區直選的組合，從結果見到優質民主更進一步、議會良性互動，相信地區亦會如此。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
