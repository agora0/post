---
layout: post
title: 民主黨無人選立會　元老李華明有意退黨：留喺度有咩作用？　主席羅健熙：一定挽留
date: 2021-10-12 04:36:03.006000000 Z
link: https://www.thestandnews.com/politics/a%E6%B0%91%E4%B8%BB%E9%BB%A8%E7%84%A1%E4%BA%BA%E5%8F%83%E9%81%B8%E7%AB%8B%E6%B3%95%E6%9C%83-%E5%85%83%E8%80%81%E6%9D%8E%E8%8F%AF%E8%80%81%E6%9C%89%E6%84%8F%E9%80%80%E9%BB%A8-%E4%B8%BB%E5%B8%AD%E7%BE%85%E5%81%A5%E7%86%99%E4%B8%80%E5%AE%9A%E6%8C%BD%E7%95%99
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/20211012-10.png"></figure><p>12 月立法會選舉，民主黨黨內提名期昨日截止，無人報名；民主黨主席羅健熙稱，如無意外今屆立法會「如無意外無我哋代表參與」，但未來是否仍會參選「需要再傾」，但強調該黨會繼續地區工作，希望黨友繼續「一齊行艱難嘅路」；而一直主張民主黨參選的創黨元老李華明就質疑，在沒有立法會議員下，做地區工作非常困難，政府「睬你都傻」，又指自己已成黨內「異見份子」，有意退黨，「我留喺度有咩作用呢？」</p>

<p>羅健熙今早在商台節目表示，昨日黨內提名結果顯示，除了其中一名黨友韓東方有意嘗試但未獲足夠提名外，其他人都無表達參選意欲，如無意外立法會選舉不會有民主黨代表參與，「無需要特別（討論）參唔參選，總之我哋無人啦」，他又重申認為目前參選門檻合理，雖然要取得 40 個提名「數字上表面上係多咗」，但由於過程步驟減少，不需做民調和獲支部會員大會支持，韓東方過去十年較少參與黨務，都獲得 9 個提名，「黨內多啲參與嘅人其實攞到(足夠提名)」。</p>

<p>他又稱今次選舉舉行太趕急，由通過修訂選舉法例至今僅五個月，以往民主黨的選舉工程由提名、民調到黨內評級「起碼一年」，所以目前的提名機制「係一次」；至於日後民主黨是否不再參選，羅健熙稱民主黨仍有小量區議員，會繼續地區服務，而將來選舉有多少空間參與要再商討。</p>

<p><strong>李華明：我留喺度我有咩作用呢?</strong></p>

<p>李華明在同一節目指，若論地區工作，「民主黨我諗係數一數二」，他認為若沒有議員身份，只靠社聯主任、聯絡主任，政府「睬你都傻」，「我諗羅健熙無可能唔知」，而對方仍稱民主黨會繼續地區工作，「只係話俾大家知，我哋會留落去，唔使選都得…我會覺得太不切實際」。</p>

<p>他又承認自己有意退黨，因他過去主力籌款，「個啲籌款為選舉，咁而家無嘢籌啦」，加上民主黨不參選「無影響力」，「我籌款個啲對象根本唔會再捐錢」，他自己作為民主黨內的異見份子，他「好難留落去，亦都好難貢獻」，「我都唔知喺度做咩」，但退黨對他而言是困難決定，他作為創黨成員「仍然好愛民主黨」，他不會第一時間退黨，亦歡迎黨的領導層和他溝通，「如果唔理我，我好快決定退黨架啦」，惟強調是否退黨是他個人決定，「絕對唔會去影響任何人」。</p>

<p><strong>羅健熙：一定挽留</strong></p>

<p>對於黨內是否會出現退黨潮，羅健熙稱不會特別預計，但期望所有黨友一同行「艱難嘅路」，又稱「一定會」挽留李華明，「黨內有不同想法，係好合理正常嘅事&nbsp;」，會努力說服李華明和其他黨友留下，「咁多團體解散時，我希望民主黨可以維繫住」。</p>

<p>&nbsp;</p>
