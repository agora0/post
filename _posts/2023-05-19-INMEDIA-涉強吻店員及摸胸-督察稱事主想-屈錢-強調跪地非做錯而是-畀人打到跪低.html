---
layout: post
title: 涉強吻店員及摸胸 督察稱事主想「屈錢」強調跪地非做錯而是「畀人打到跪低」
date: 2023-05-19 11:56:43.000000000 +00:00
link: https://www.inmediahk.net/node/%E6%94%BF%E7%B6%93/%E6%B6%89%E5%BC%B7%E5%90%BB%E5%BA%97%E5%93%A1%E5%8F%8A%E6%91%B8%E8%83%B8-%E7%9D%A3%E5%AF%9F%E7%A8%B1%E4%BA%8B%E4%B8%BB%E6%83%B3%E3%80%8C%E5%B1%88%E9%8C%A2%E3%80%8D%E5%BC%B7%E8%AA%BF%E8%B7%AA%E5%9C%B0%E9%9D%9E%E5%81%9A%E9%8C%AF%E8%80%8C%E6%98%AF%E3%80%8C%E7%95%80%E4%BA%BA%E6%89%93%E5%88%B0%E8%B7%AA%E4%BD%8E%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/07%201280_27.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>案發時已婚的警務督察，涉強吻懷孕女店員及「揸胸」，並事後跪地求饒稱可付1百萬，他否認非禮及妨礙司法公正罪，案件今（19日）在九龍城法院續審。被告自辯稱事主想「屈錢」並設局，又指對方案發時溫柔地叫「喂呀」，反問：「你畀人非禮會咁嗌咩？我畀人非禮會嗌行開、救命啦！」被告指事後遭事主丈夫掐頸，並解釋自己跪低稱可付「一球」的原因：「我跪低唔係做錯，係畀人打到跪低！」他又指知道事主夫婦有經濟困難「無錢生仔」，於是「投其所好」冀以金錢令對方停手。</p>
<p>被告亦在庭上模仿事主「扁嘴」的表情、扮女聲說話，並伸手舉腳；他斥事主「演技精湛」、「可以去藝員訓練班」。</p>
<p>被告為現時停職的高級警務督察李卓賢（34歲）。</p>
<p><strong>被告稱事主突談及身材好 庭上表示：你唔尷尬，尷尬嘅就係我</strong></p>
<p>被告今繼續自辯，他供稱當晚到店後，事主X使開另一女店員，店內只剩被告與X。被告強調：「從來未見過X使走佢下屬」。之後X告知被告今日只有數千元銷售額「好慘」，並著他幫忙買貨品。</p>
<p>被告指不久後X落閘，兩人繼續傾談，X談及自己「谷奶」，怕被粉絲知道她懷孕。被告即回應：「換咗衫都誇張喎，真係谷奶喎。」被告稱X卻突然談及自己「身材好」，並稱：「不嬲都有，嘩哈哈！」被告聞後覺得尷尬，於是立即轉移話題，他強調：「我講正式生理問題，佢無啦啦講鹹濕嘢，你唔尷尬，尷尬嘅就係我！」被告亦反問：「如果我鹹濕就唔會講谷奶，講大波大胸啦！」他激動指：「呢個直頭係老屈，我唔敢望佢添呀。」</p>
<p><strong>被告庭上模仿事主扁嘴又扮女聲  斥她「表情豐富、演技十足」</strong></p>
<p>被告指，兩人其後進入休息室聊天，X開始收拾物品。X表示：「我就嚟唔做啦，阿哥唔係唔幫阿妹呀？」被告知道是意指叫他買貨品，涉及錢的問題，因此再轉移話題。被告見X「扁晒嘴、嘟長個嘴想喊」，他於庭上模仿X扁嘴的表情並低聲稱：「嗚......」，又指她「表情豐富、演技十足」。被告指他見狀即舉高手指並叫：「妖！」，並再示範舉高手動作維持約10秒。之後被告模仿X「攝」出嚟，他在庭上半蹲又提高聲調扮X的女聲稱：「做咩啊？」，亦強調當時X「好姣」。被告指當時X的臀部可能撞到其腰。</p>
<p><strong>被告指事主想「屈錢」反指被人非禮不會溫柔地叫</strong></p>
<p>被告指覺得X很煩，遂揚手示意她行開，這時X溫柔地叫：「喂呀！」被告強調：「聽清楚佢語調。」惟庭上播放閉路電視，顯示X是高聲尖叫。被告指自己踩上櫈欲離開，X則叫他「落返嚟」。被告反問：「如果我錫佢摸佢，佢點會叫我落嚟？我擒上去佢度呀？」被告激動指：「老屈都唔係咁玩！我只係當佢朋友、阿妹咁樣玩！我覺得佢想屈錢，真心！」被告指很介意別人問他關於錢，又承認當時醉酒。</p>
<p>被告指X曾扯着他的手，於是他推開對方。被告又強調閉路電視拍攝到的手是屬於X，「點會係我呀？我長臂猿嚟㗎？」他續指X其後對空氣叫「喂呀」，被告於庭上激動稱：「我無掂到佢，做戲都唔使咁！」</p>
<p>被告否認有強吻X，亦否認將手伸入其衣服，並指X在庭上示範時需要搲低自己衣領才可伸手，但現場位置狹窄根本做不到。被告批評X的口供不合理。他亦強調只有37秒，根本不可能如控方指脫下口罩強吻及非禮X。被告於庭上激動且語氣急促稱：「佢開頭叫『喂呀』好溫柔，你畀人非禮會咁嗌咩？我畀人非禮會嗌行開、救命啦！」</p>
<p><strong>被告稱懷疑遭事主夫婦設局</strong></p>
<p>事後X的丈夫Y到場，被告指Y曾掐他的頸及將他撞向牆。他指Y比他高半個頭，亦很大力，當時裝腔作勢想打架。被告庭上突然主動稱：「我係 senior inspector（高級督察），受過 criminal law training（刑事法訓練）」，認為這並不構成非禮，所以覺得Y有誤會，亦一度懷疑自己遭「set-up（設局）」。</p>
<p><strong>被告引7.21事件指警方不會即日拉人 故當時想離開</strong></p>
<p>被告解釋當時稱「要拉實拉到我」，是因警方一般都不會即日「拉人」，他更強調：「7.21拉人都係之後先拉」，並指大眾對警方拘捕有誤解。被問到為何急忙離開，被告一度反問：「無犯法點解唔走得？遇到撞車黨碰瓷黨走唔走得？」他又指自己是店舖VIP，對方會有其地址及身份證資料。</p>
<p><strong>被告稱跪低非因做錯：係畀人打到跪低！</strong></p>
<p>至於被告為何會向Y跪低稱「一球唔夠，我畀夠兩球你」，他解釋因Y的暴力升級，「用手叉落我大動脈」，他感疼痛並驚慌得用手擋。被告庭上激動稱：「我跪低唔係做錯跪低，係畀人打到跪低！」辯方續問其意圖，被告反駁：「唔係意圖，係 natural reaction（自然反應）。」</p>
<p>被告指，由於受到Y的非法暴力對待，於是打算用語言控制對方，希望他停止使用暴力。被告描述時語氣急促沒有停頓，辯方提醒可減慢語速，被告稱：「我盡量控制我情緒，希望你明白我感受。」</p>
<p><strong>被告稱知事主經濟困難 故「投其所好」冀以金錢令他停手</strong></p>
<p>被告亦曾對Y稱：「對你個仔供書教學」、「用餘生協助你屋企」，被告解釋因知道X及Y的家庭有經濟困難、欠缺金錢。他指曾聽到X稱「無錢生仔」、「差3百萬先可以湊大個仔」；X又指無錢住私家醫院，亦未能聘請外傭或陪月，因此知道「生仔」對X而言構成財政壓力。被告指為了令Y放手，於是說一些話「投其所好」。被告強調從沒想過真的給予一百萬，因「我銀行戶口得40萬」，又指他曾揚言要付「幾千萬、一億」，他反問：「咁你哋當真呀？」</p>
<p>至於被告稱「我係公務員唔可以坐監」，他解釋指：「老屈一個公務員更慘」，因公務員需接受紀律聆訊，或會被革走，因此著Y「唔好玩咁大」。</p>
<p><strong>被告指事主其後有回店舖工作 質疑若被非禮的話為何回去</strong></p>
<p>被告又指，X與客人或店員拍照時會「攞個胸撞人哋」。對於Y早前稱妻子事後需看精神科，被告反駁指X之後有回到該店舖工作，並質疑：「正常人畀人非禮完點會去同一間分店做？究竟呢個人係 honest 定 dishonest？」被告指X親密對待男客人，原因離不開一個字：「錢」；又指她不停裝作楚楚可憐，目的為「收兵」叫人購物。</p>
<p><strong>被問為何無拍傷勢 被告開名指總督察不正確處理</strong></p>
<p>被告強調自己手上仍有Y襲擊的疤痕，當時有報警，但卻不想繼續追究，因知道Y的經濟有困難，「佢喺屋企經濟支柱。」</p>
<p>被告接受控方盤問，控方質疑他無拍攝有關傷勢，他稱曾向總督察湛耀光展示傷勢，但對方卻不正確處理。</p>
<p><strong>被告指事主演技精湛：可以去藝員訓練班</strong></p>
<p>控方問他是否知道「false imprisonment（非法禁錮）」，被告稱：「警務處無咁教，但督察有自學精神。」被告不同意與X的關係無受對方的「黃色政見」影響，又斥X「演技精湛」，而被告則「當局者迷」。被告翻看對話才發現X經常談及錢，他在庭上批評X：「為錢同你扮 friend 有咩咁出奇」、「呢個人係真誠定虛偽」、「佢演技可以去藝員訓練班度訓練」。他又指X的作供不盡不實，可能誇張。</p>
<p><strong>控方質疑事主無接受一球 被告：騙徒技倆不是咁簡單</strong></p>
<p>被告早前稱X目的為「屈錢」，控方問到為何X及Y均無接受被告提出的一百萬，被告笑言同意，但隨即反駁：「但事情並不是咁簡單，騙徒嘅技倆不是咁簡單。」惟被告同意辯方指出X曾問他借錢。</p>
<p><strong>被告強調想離開 但為幫事主故留下</strong></p>
<p>被告於案發前半小時曾向妻子發訊息，問女兒是否發燒，但妻子回應不是。被告強調自己想盡快回家，惟X卻想繼續與他聊天。控方質疑被告在店內逗留兩個小時，卻不趕快回家看妻女，被告無奈表示自己不想逗留：「作為朋友佢話唔夠數，佢叫我唔好走。」裁判官梁雅忻問，既然被告稱要幫朋友，為何不買貨品；被告指自己買了數千元貨品。梁官追問：「咁咪走得囉？」被告回應：「佢叫我唔好走」，並反問：「佢落半閘想我走定唔走？我可以夾硬拉閘走，但好似好無禮貌。」</p>
<p><strong>被告指不應提及其家庭情況 因家事法庭正處理中</strong></p>
<p>被告又嚴肅向控方表示：「我屋企情況唔應該而家提及，因為 family court（家事法庭）處理緊。」被告不滿地反問控方：「我幫朋友，你想 interpret（詮釋）咩？」他續澄清：「我同佢完全無嘢，無曖昧關係。」</p>
<p>至於飲酒方面，被告強調雖然每次晚餐都會飲酒，但工作期間絕無飲酒。而案發當晚他飲的 whiskey highball 約有9至10%酒精濃度，被告同意當時清醒。</p>
<p>案件下周一續審。</p>
<p>非禮罪指被告於2021年11月23日，在香港九龍尖沙咀彌敦道132號美麗華廣場一期的一間店舖內，猥褻侵犯X。</p>
<p>作出傾向並意圖妨礙司法公正的行為罪指，被告向X及Y提議給他們金錢，以換取X不追究他涉非禮的案件。</p>
<p>案件編號：KCCC218/2022</p>
<p><strong>昨日審訊</strong><br /><a href="https://bit.ly/3IiJ8jR">涉強吻懷孕店員及摸胸 督察辯稱曾遭事主「胸撞」 對方為黃絲養狗名為「popo」</a></p>
<p><strong>前日審訊</strong><br /><a href="https://bit.ly/3o8GyX4">督察涉強吻店員後跪地稱付一球 辯方質疑衣領高難伸手 事主反駁有彈性</a></p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
