---
layout: post
title: 葉劉轟高官慶生群組：去咁多應酬把鬼咩，喺屋企睇文件好過
date: 2022-01-07 04:27:05.000000000 +00:00
link: https://www.inmediahk.net/node/%E6%94%BF%E7%B6%93/%E8%91%89%E5%8A%89%E8%BD%9F%E9%AB%98%E5%AE%98%E6%85%B6%E7%94%9F%E7%BE%A4%E7%B5%84%EF%BC%9A%E5%8E%BB%E5%92%81%E5%A4%9A%E6%87%89%E9%85%AC%E6%8A%8A%E9%AC%BC%E5%92%A9%EF%BC%8C%E5%96%BA%E5%B1%8B%E4%BC%81%E7%9D%87%E6%96%87%E4%BB%B6%E5%A5%BD%E9%81%8E
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/20210107y_0.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>民政事務局局長徐英偉等13名政府官員周一（1月3日）出席港區人大代表洪為民的百人生日宴，會上一女士初步確診，徐英偉被列作緊密接觸者，送往竹篙灣檢疫中心。前保安局局長、新民黨主席兼行會成員葉劉淑儀在商台《在晴朗的一天出發》中炮轟涉事官員：「去咁多應酬把鬼咩，收咁多禮物做乜啫你哋，一個二個得閒喺屋企睇多啲文件，做多啲政策研究、落區好過啦。」但拒就徐英偉應否下台表態。</p>
<p><strong>葉劉稱徐英偉仕途必受影響</strong></p>
<p>被問到徐英偉應否問責下台，葉劉表示不直接評論，但多次批評對方疏忽，相信事件必然影響到徐的政治前途，「唔知點解佢哋咁得閒去應酬。」她又直言：「唔係淨係佢一個人唔好彩囉，其實就唔應該去啦，應該早早離開就算啦。」她又指，反而明白議員出席宴會當作「謝票」，「好多都係去一去就走，留低食飯喎？好危險囉。」</p>
<p>在多名政府官員中，徐英偉確定有留下用膳。葉劉繼續狙撃：「除非佢同洪為民交情好好啦，可能未做官已經同佢好熟。」但無論交情如何，官員在Omicron疫情下都應審慎，「唔好累政府，唔好累社會啦。」</p>
<p>葉劉未有就徐英偉應否下台表態，「佢嘅任期都只係剩返不足半年，宜家搵人唔容易」，故交由行政長官林鄭月娥決定。被追問如果徐的任期多於半年，是否便須下台，她認為「繼續擔任係好有問題」，傳媒及議員都會質疑事件。她又形容事件「幾嚴重」，但不會斷言徐的政治生涯已劃上句號，「唔知下屆特首邊位啊嘛，或者好鍾意佢呢。」</p>
<p><strong>稱食飯無謂 以前下班回家仍要睇文件 </strong></p>
<p>對於官員應該如何處理宴會邀請，葉劉指官員只要禮貌上到場致賀酒便可，無需逗留太久，「食飯無謂啦。嘥時間、唔健康。」她認為官員應該很忙，「我自己以前放工返屋企要好多時間睇文件，唔知佢哋點解咁得閒周圍去。」她又批評公務員紀律懲處制度了勝於無及過時，最多只是發出書面警告，阻礙升職。</p>
<p>其他到場官員包括警務處處長蕭澤頤、入境處處長區嘉宏等紀律部隊首長，葉劉指紀律部隊首長擁有實權，一向甚受商界及政界人士歡迎，所以更應檢點，盡量減少應酬。</p>
<p>林鄭昨日於<a href="https://www.inmediahk.net/node/%E6%94%BF%E7%B6%93/%E5%BE%90%E8%8B%B1%E5%81%89%E9%81%95%E9%98%B2%E7%96%AB%E6%8C%87%E5%BC%95-%E7%A7%81%E4%BA%BA%E8%81%9A%E6%9C%83%E9%99%A4%E7%BD%A9%E5%BD%B1%E7%9B%B8-%E9%A0%88%E9%80%81%E6%AA%A2%E7%96%AB-%E6%9E%97%E9%84%AD%EF%BC%9A%E6%88%91%E4%BF%82%E5%8D%81%E5%88%86%E5%A4%B1%E6%9C%9B">記者會</a>上指官員要為行為負責，葉劉表示：「佢係被伙記連累嘅，但政府應該有啲清朗行動，提下啲官員無謂嘅應酬無謂去。」她又提到，新民黨立法會議員黎棟國只到場簡單道賀，7時半前已離開。</p>
<p><strong>葉國謙：不覺得要人頭落地</strong></p>
<p>另一行會成員、民建聯葉國謙則表明不覺得徐英偉要「人頭落地」。他強調自己沒有因為與徐同屬民建聯而有偏袒，「有不足嘅地方，你就必須要承認，但又唔能夠話因為某啲官員做錯某一啲事，樣樣就落台、落台、落台，咁就可以解決問題，我又唔同意」。</p>
<p>他稱出席官員缺乏政治敏感度，但認為「政界嘅朋友……咁高興嘅日子，始終有私人感情。」他提到，問責制是官員對施政上的失誤需要負起責任，「但如果你話問責制，因有任何呢啲事就要人頭落地，我認為唔係合適做法，只需自己反省。」</p>
<p>葉國謙又提到，徐英偉已在Facebook上致歉，隨即多次被主持追問是否足夠，葉反問主持「咁你覺得點樣先叫合適？先叫問責呢？」</p>
<p>對於徐英偉逗留時間比其他官員更長，葉認為官員簡單致賀是恰當表現，惟形容徐有所疏忽。被問到如果有受邀會否出席時，葉回應指「如果有時間，我可能都會出席㗎」，但強調自己不會除下口罩。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
