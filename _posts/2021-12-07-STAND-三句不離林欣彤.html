---
layout: post
title: 三句不離林欣彤
date: 2021-12-07 07:54:00.678000000 Z
link: https://www.thestandnews.com/politics/%E4%B8%89%E5%8F%A5%E4%B8%8D%E9%9B%A2%E6%9E%97%E6%AC%A3%E5%BD%A4
categories: stand
tags: blog
author: 邵家臻
---

<figure><img src="https://images.weserv.nl/?url=assets.thestandnews.com/media/photos/264621427_408651814328593_5909366825848815201_n-2.jpg"><figcaption><span>鍾錦麟。 圖：邵家臻</span></figcaption></figure><p>探鍾錦麟（Ben ），三句不離林欣彤：</p>

<p>1，「吒叱」最受歡迎女歌手我為Ben 投左林欣彤，可惜入唔到最後五強；</p>

<p>2，他之前好鍾意林欣彤的《林中鳥》，後來是《無名指的勇氣》，現在是《鐵樹》。</p>

<p>3，他係佢死忠粉絲，但唔想打搞林欣彤（請佢寫信鼓勵！），Ben 認為追星唔係咁樣嘅！</p>

<p>4，《鐵樹》句句都好正。他單獨囚禁，一瞓低就好似歌詞所講：「天尚有一線光 /淌著淚我怎可觀看 /還存在東西可慶祝 /都應該開朗」；他有好多時候讀書，香港的政治人的著作讀不到，就讀外國的丶歷史的政治人作品：「閒餘時間要有智慧看看書 /比怨地怨天會對我多點好處 /身心可抵抗雷雨 一個人共處」；囡囡已經一歲半，由入獄時半歲，只懂爬行，到現在一歲半，都有入監房探過我，學嘢好快，仲記得爸爸面容：「歡樂過都記低 /供給日後記憶都可貴 /陪同自己的悲與喜 一生跟一世 /瞬間流逝」…。</p>

<p>5，好朋友知Ben在監房懶做運動，寄來三版紙，兩版關於伸展運動，一版關於林欣彤，並寫著：「林欣彤叫你做運動」，結果，他真的開始做運動。</p>

<p>6，他為人樂觀，笑說現在的遺憾是無法親耳親眼欣賞到陶大宇的《倒轉地球》。</p>

<p>7，因為Ben，我都鐘意咗林欣彤；因為Ben，我即刻聽《鐵樹》，並留意歌詞，其中有一句，特別想起Ben：「粗生像鐵樹 /不靠灌溉仍能做支柱」。</p>

<p>&nbsp;</p>

<p>（標題為編輯所擬）</p>

<p><a href="https://www.facebook.com/100055513335891/posts/408651837661924">原刊於作者 facebook</a></p>
