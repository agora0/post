---
layout: post
title: 男子被控刑毀男廁　警員被盤問屢稱不記得　反問辯方「喺莊嚴法庭同我玩記憶遊戲？」
date: 2021-12-08 05:44:37.687000000 Z
link: https://www.thestandnews.com/court/%E7%94%B7%E5%AD%90%E8%A2%AB%E6%8E%A7%E5%88%91%E6%AF%80%E7%94%B7%E5%BB%81-%E8%AD%A6%E7%9B%A4%E5%95%8F%E4%B8%8B%E5%B1%A2%E7%A8%B1%E4%B8%8D%E8%A8%98%E5%BE%97-%E5%8F%8D%E5%95%8F%E5%96%BA%E8%8E%8A%E5%9A%B4%E6%B3%95%E5%BA%AD%E5%90%8C%E6%88%91%E7%8E%A9%E8%A8%98%E6%86%B6%E9%81%8A%E6%88%B2
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/265197512_5263711123644458_6180198506968302424_n_gfHQokR.jpg"><figcaption><span>2021.12.7  警員羅偉文否認同袍曾施襲及威嚇</span></figcaption></figure><p>29 歲男子被指今年初在葵涌廣場男廁內，寫上「黑警狗官」，被控兩項刑事毀壞罪，今（8 日）在西九龍裁判法院續審。警員羅偉文在辯方盤問下屢稱不記得，又反問律師：「你唔係喺個咁莊嚴嘅法庭度，同我玩記憶遊戲呀？律師你都唔記得上星期六去邊間餐廳食飯啦？」辯方問羅，被告身軀有否遮蓋其視線，羅稱不回答；裁判官陳慧敏聞言謂：「點解唔回答呢？呢個問題好簡單咋嘛？」羅思索一會始表示沒有。</p>

<p>稱目睹被告刑毀男廁的警員羅偉文，今日接受辯方盤問。辯方要求羅形容被告案發時的動作，羅稱被告手持一枝箱頭筆，站在廁所門板前寫字。辯方要求羅再詳細形容，例如被告手抬至甚麼高度；羅聞言謂：「律師呀，你唔係喺個咁莊嚴嘅法庭度，同我玩記憶遊戲呀？律師你都唔記得上星期六去邊間餐廳食飯啦？」</p>

<p>警稱不回答辯方問題　官：點解唔回答？</p>

<p>裁判官陳慧敏要求羅回答問題，「記得就記得，唔記得就唔記得，律師有責任向你盤問。」辯方再問羅，被告當時是否「企直」寫字、被告身軀有否遮蓋其視線，羅一概表示不回答。裁判官聞言謂：「點解唔回答呢？呢個問題好簡單咋嘛？」羅思索一會，回答「沒有」。裁判官稱「咁咪答無囉，點解唔回答？我唔明啦。」</p>

<p>羅續指向被告出示委任證，稱：「我係警察，依家要截停你」，但不記得被告有否回應。辯方指，被告曾遭幾名警員帶到商場近玻璃位置；羅同意但不清楚原因。辯方質疑，被告昨日沒有提及此事，羅承認並稱「唔記得同你哋講」。案件下午續審。</p>

<p>被告麥榮傑（29 歲）被控兩項刑事毀壞罪，指他於 2021 年 1 月 19 日，分別在葵涌廣場二樓男廁內損壞廁格、牆身及門口。</p>

<p>案件編號：WKCC1<span style="font-size:11.5pt;font-variant:normal;white-space:pre-wrap"><span style="font-family:Arial"><span style="color:#1d1c1d"><span style="background-color:#ffffff"><span style="font-weight:400"><span style="font-style:normal"><span style="text-decoration:none">943/2021</span></span></span></span></span></span></span></p>

<p>&nbsp;</p>
