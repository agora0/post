---
layout: post
title: "【蘋果案】陳梓華：Mark Simon提醒見美議員時勿提「攬炒團隊」或港獨 免會面不愉快"
date: 2024-04-16 12:52:07.000000000 +00:00
link: https://www.inmediahk.net/node/%E5%AA%92%E9%AB%94/%E3%80%90%E8%98%8B%E6%9E%9C%E6%A1%88%E3%80%91%E9%99%B3%E6%A2%93%E8%8F%AF%EF%BC%9Amark-simon%E6%8F%90%E9%86%92%E8%A6%8B%E7%BE%8E%E8%AD%B0%E5%93%A1%E6%99%82%E5%8B%BF%E6%8F%90%E3%80%8C%E6%94%AC%E7%82%92%E5%9C%98%E9%9A%8A%E3%80%8D%E6%88%96%E6%B8%AF%E7%8D%A8-%E5%85%8D%E6%9C%83%E9%9D%A2%E4%B8%8D%E6%84%89%E5%BF%AB
categories: inmedia
tags: blog
author: 獨媒報導
---

<img src="https://www.inmediahk.net/files/column_images/61a.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>壹傳媒創辦人黎智英及3間蘋果公司被控串謀勾結外國勢力及串謀刊印煽動刊物等罪，案件今（16日）於高院（移師西九龍法院）踏入第61日審訊。陳梓華繼續以「從犯證人」身份出庭作供，2019年9月底，他向李宇軒轉達黎智英私人助理 Mark Simon 的邀請，希望他能一同會見訪港的美國議員 Rick Scott。陳並開設 WhatsApp 群組串連李宇軒和 Mark Simon 等人，商討會面安排。陳另私下以訊息向李轉達 Mark Simon 的提醒，籲李勿在美議員面前提起「攬炒團隊」或「港獨」，因為「攬炒團隊」形象激進，加上「有啲人會將香港獨立同攬炒個概念擺埋一齊」，而「冇任何政客會企出嚟幫港獨背書嘅，所以為免大家傾得唔愉快，所以就唔好提 JD team（攬炒團隊），或者唔好提嗰個 idea」。會面之後，陳指 Mark Simon 認為他和李宇軒「應該識多啲人」。</p>
<p>已認罪的被告陳梓華第三天以「從犯證人」身份出庭作供。由控方代表、副刑事檢控專員周天行作主問。</p>
<p><strong>陳梓華指Mark Simon提及民間游說工作、邀海外官員來港觀察</strong></p>
<p>陳梓華昨日提到，在2019年8至9月的時候，黎智英的私人助手 Mark Simon 提議租用美國國會山莊的商務辦公室，舉辦關於香港的展覽和設游說中心。陳今補充，Mark Simon 當時說過：「點解當時 Jimmy 可以見到咁多官員，主要係因為畀錢嗰啲顧問公司。然後佢亦都提過可以做一啲民間游說嘅工作。」</p>
<p>陳問 Mark 兩者有什麼分別，Mark 則指：「如果你唔係以一個議員嘅身份，咁你就基本上係一個平民嘅身份同啲官員接觸呀，咁你可以講吓香港嘅情況，亦都可以邀請一啲海外嘅官員嚟香港睇一睇。」</p>
<p><strong>陳梓華指Mark Simon 提議找李宇軒一同會見美議員</strong></p>
<p>就 Mark Simon 與另一名被告李宇軒於2019年9月底第一次見面，陳憶述事前 Mark Simon 告訴他將要會見美國議員斯科特（Rick Scott），並邀請他一同前來。「因為當時有啲突兀，我完全唔知 Rick Scott 係邊個」，在查問之下，Mark Simon 指斯科特是一名美國的議員，而他當時很想知道香港的狀況，所以 Mark Simon 想陳出席「講一講香港𠵱家嘅情況」。</p>
<blockquote class="twitter-tweet"><p lang="en" dir="ltr" xml:lang="en">Jimmy Lai stands firm in his faith and never hesitates to fight for freedom. <br /><br />He is an inspiration to us all. Congrats! <a href="https://t.co/O4QxFV6pog">https://t.co/O4QxFV6pog</a></p>
<p>— Rick Scott (@SenRickScott) <a href="https://twitter.com/SenRickScott/status/1653452147084623877?ref_src=twsrc%5Etfw">May 2, 2023</a></p></blockquote>
<script async="" src="https://platform.twitter.com/widgets.js" charset="utf-8"></script><p>
陳表示，當時他計劃去台灣旅遊，所以向 Mark Simon 稱「我唔得閒」；對方便問陳有否想到其他適合人選。不久後 Mark Simon 問陳：「咁不如 Andy（李宇軒）？」陳指：「因為佢（Mark Simon）知道 Andy，啫係李宇軒，有眾籌經驗啦，佢亦都知道李宇軒曾經去過聯合國。」Mark Simon 則認為「如果佢（李）去到都好好」。</p>
<p>陳指，不過由於李並不屬於前線示威者，Mark Simon 建議最好找到其他曾經參與前線示威的年青人，故陳到其所屬的 Telegram 群組問，然後有一名叫「Cath」的人表示能夠出席會面。</p>
<p><strong>陳梓華指政府不聆聽訴求、警方不成比例的暴力 使示威者轉而尋求國際支援</strong></p>
<p>控方追問 Mark Simon 口中的「香港情況」所指為何。陳則說：「因為香港當時經歷過7.21、8.31 呢啲事件呢，成個氣氛喺反修例運動係好激進」，雖然「五大訴求」不是不重要，但是已經不是首要的訴求。由於當時「警方不平等、唔成比例嘅暴力，同埋政府完全唔聽市民嘅訴求」，所以當時尋求一種「令大家可以（與政府）平等 bargain 到，啫係開始要向國際政府、同埋議員呀尋求支援」。</p>
<p>控方又追問「前線」是指什麼。陳說：「當時有一個普遍認知，前線示威者會走到去前線戴頭盔呀、遮呀，去同警方對峙；咁同埋比較常見嘅係佢哋會戴護目鏡啦、豬咀啦，呢一種形象或者佢哋參與呢種活動，通常就係被視為前線。」</p>
<p>至於為何「Cath」被視為「前線」，陳指因為在 Telegram 群組中，「Cath」會跟其他人說「今日去邊度發夢」，而「發夢」即是參與示威。</p>
<p><img src="https://live.staticflickr.com/65535/53657987714_1f6e801914_b.jpg" alt="陳梓華" /><br /><em>陳梓華</em></p>
<p><strong>陳梓華向李宇軒轉達Mark Simon的邀請 其後就會見美議員開設WhatsApp群組</strong></p>
<p>就與 Rick Scott 的會面，陳供稱他向李宇軒轉達：「我同話 Mark Simon 有個機會同Rick Scott 有一個 meeting 咁樣」，之後提到「佢（Mark Simon）就想話有啲年青人去同 Rick Scott 講吓香港情況」，而且對方是一名美國參議員，「Mark Simon 講過話，『將來想方便游說嘅話，呢個係一個好好嘅機會，你想唔想去？』」</p>
<p>陳表示，因為想出席會面的人士自己商討安排，所以他開設了一個 WhatsApp 群組，然後把李宇軒加入去。控方在庭上展示群組資料，陳於2019年9月29日開設群組「Coffee on Sunday」，成員包括陳本人、李宇軒和 Mark Simon。</p>
<p>陳梓華在群組中表示稍後會加入另一名成員「Cath」，並介紹「Cath」是「前線」人士，李宇軒則是做國際文宣的人士。</p>
<p><strong>陳梓華指激進未必一定是年輕人 例如老人家也會支持年輕政黨、很多勇武也是年紀大</strong></p>
<p>被問到李宇軒是否被視為一名「年青人」，陳起初表示「當時我冇諗過添」，但之後稱：「我諗係呀⋯⋯我諗無論係 Mark Simon 定係 Jimmy（黎智英）呢，佢哋將當時成個反修例運動一啲唔係傳統泛民嘅支持者，佢哋就會覺得佢哋係後生嘅。」</p>
<p>法官李素蘭問及陳梓華的出生年份，陳回答1991 年。法官李素蘭又問，陳是否比李宇軒年輕？陳回答：「係呀，我係91年，佢係90年，劉祖廸係92年。」陳又提到，黎智英和 Mark Simon 等人會覺得，「泛民其實一直就係比較溫和，而2019年反修例運動呢，就多咗好多勇武派啦。而呢種激進嘅思想，佢哋會覺得係年青人主導。」</p>
<p>法官李運騰則問陳是否同意這種歸類方式，因為激進的人未必一定是年輕人。陳表示：「正確，我一直都好反對呢啲標籤。有陣時我唔明點解前線嘅就係一定係前線，文宣就一定係文宣，而泛民就一定係老泛民。但係事實上我見到嘅係，都有唔少老人家都會支持好年輕嘅政黨，例如眾志，甚或乎有好多勇武都係年紀好大。」</p>
<p>陳又提到：「有一次我同呀黎智英，喺佢屋企見面嘅時候，佢講過一句令我印象好深刻嘅說話：『黃藍是政見，但係黑白係良知。』」當時黎正在談論馬鞍山一名老人家被人點火燒傷的事件，陳引述黎稱：「『咁我哋應該點樣定義或標籤放火嘅人，同埋受傷嘅人呢？』」</p>
<p><strong>陳梓華指李宇軒去完聯合國後隆重其事、周圍宣傳 為其「最大賣點」</strong></p>
<p>控方問陳為何在群組中介紹李宇軒為做國際文宣的人。陳表示，因為就當時 Stand with Hong Kong （重光團隊，簡稱 SWHK）而言，「佢（李）最令人印象深刻嘅，就係佢喺國際層面上嘅推廣，佢哋搞咗好多啲海外嘅集會呀、billboard 呀，咁所以我就會話佢（李）就係一個國際文宣嘅人。」陳續提及：「尤其係當時李宇軒去咗聯合國啦，有隆重其事，周圍同人講，周圍宣傳，所以我有咁樣嘅印象。」</p>
<p>陳梓華亦在 WhatsApp 群組中建議李宇軒談及聯合國的經驗。陳庭上解釋，李當時去了聯合國的一個峰會，他私下向陳提及，原本計劃推動一個可以在聯合國大會處理的議案，「佢當時 explore 緊聯合國有冇一個機制或措施可以做到多啲香港嘅嘢，咁但係最尾得個桔，佢話打幾個卡、影吓相，冇乜意思。」陳指，「因為呢個係佢（李）當時本人嘅最大賣點」，否則李只能夠說他做過眾籌，而不能夠講到一些比較特別的東西。</p>
<p><strong>陳梓華引述Mark Simon籲勿提及「攬炒團隊」或港獨</strong></p>
<p>控方另展示陳梓華與李宇軒之間的 WhatsApp 對話，陳向李說：「Brother, Mark said do not mention about backer and JD team.」</p>
<p>陳指訊息中的「backer」是指墊支的人，即黎智英和 Mark Simon 在全球登報文宣行動中墊支。而「JD team」則是「攬炒團隊」，陳指 Mark Simon 曾告訴他：「因為唔想提任何關於港獨嘅嘢。」</p>
<p>法官李運騰表示看不到「攬炒團隊」和「港獨」有任何關係，問陳梓華為何兩者有關係。陳回答：「因為 JD team 嘅取態係最激進嘅，思想上、國際層面上」，又提到「有啲人會將香港獨立同攬炒個概念擺埋一齊」。而陳認為：「啫係我諗一般都會明白，冇任何政客會企出嚟幫港獨背書嘅。所以為免大家傾得唔愉快，所以就唔好提 JD team，或者唔好提嗰個 idea。」</p>
<p>陳亦形容「攬炒團隊」在國際層面上是「思想上最激進」，「因為當時呢，攬炒團隊同埋攬炒巴（劉祖廸）係好出名嘅，佢（攬炒團隊）嘅形象就係激進」，雖然當時有其他零星組織提倡更加激進的思想，例如「香港建國」等，但是當時最標誌性的是「攬炒團隊」。</p>
<p><strong>陳梓華指 Mark Simon 認為他和李宇軒「應該識多啲人」</strong></p>
<p>陳指李宇軒會見 Rick Scott 之後，曾向他表示：「原來呢個係 Mark Simon」，又指 Rick Scott「肯聽佢哋講囉」；不過陳沒有再問下去，而李之後亦沒有再詳述。</p>
<p>至於 Mark Simon，陳引述他指「Rick Scott 好 impressed」，不過談論眾籌沒有用處，反而透過會面建立人際網絡更好。陳續指，「簡單啲嚟講，其實當時佢（Mark Simon）覺得我本人、李宇軒，應該識多啲人。」除此之外，二人便沒有再談論或跟進該次會面。</p>
<p>案件編號：HCCC51/2022</p>
<p>第60天審訊：<br /><a href="https://www.inmediahk.net/node/1101693/">陳梓華：黎智英指「勇武派令到個畫面唔靚」 冀聯絡領袖籲克制免失國際支持</a><br /><a href="https://www.inmediahk.net/node/1101694/">陳梓華指登報團隊就去向有分歧 事後李宇軒和攬炒巴等人主導「重光團隊」</a></p>
<p>第59天審訊：<br /><a href="https://www.inmediahk.net/node/1101653/">陳梓華：G20全球登報遇資金困難 Mark Simon稱黎智英願墊支500萬惟事後要還</a><br /><a href="https://www.inmediahk.net/node/1101655/">陳梓華：黎智英和Mark Simon非常滿意G20登報成果 提議辦展覽延續影響力</a></p>
<p>第58天審訊：<br /><a href="https://www.inmediahk.net/node/1101635/">國安法後續游說倡議 李宇軒：若被北京視為政敵總會有方法起訴、無關是否繼續</a><br /><a href="https://www.inmediahk.net/node/1101640/">李宇軒：陳梓華稱以色列軍隊可助訓練「勇武」、其小隊涉口岸爆炸品和721等事件</a></p>
<p>第57天審訊：<br /><a href="https://www.inmediahk.net/node/1101626/">李宇軒：從未與黎智英見面或交談、「重光團隊」靠眾籌運作無收黎錢</a></p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
