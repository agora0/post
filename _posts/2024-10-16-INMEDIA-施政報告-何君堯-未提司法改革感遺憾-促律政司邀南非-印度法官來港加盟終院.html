---
layout: post
title: "【施政報告】何君堯：未提司法改革感遺憾 促律政司邀南非、印度法官來港加盟終院"
date: 2024-10-16 10:20:08.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90%E6%96%BD%E6%94%BF%E5%A0%B1%E5%91%8A%E3%80%91%E4%BD%95%E5%90%9B%E5%A0%AF%EF%BC%9A%E6%9C%AA%E6%8F%90%E5%8F%B8%E6%B3%95%E6%94%B9%E9%9D%A9%E6%84%9F%E9%81%BA%E6%86%BE-%E4%BF%83%E5%BE%8B%E6%94%BF%E5%8F%B8%E9%82%80%E5%8D%97%E9%9D%9E%E3%80%81%E5%8D%B0%E5%BA%A6%E6%B3%95%E5%AE%98%E4%BE%86%E6%B8%AF%E5%8A%A0%E7%9B%9F%E7%B5%82%E9%99%A2
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20241016h.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>行政長官李家超公布新一份《施政報告》，一眾立法會議員均支持讚好。選委界何君堯對《施政報告》未有提及司法改革感到遺憾，促請律政司主動聯絡其他普通法司法管轄區的法官，包括南非、印度等，來港擔任終審法院海外非常任法官：「去尋找呢啲有聰明，有睿智嘅法官嚟加盟我哋終審法院嘅工作都得㗎嘛！我唔飲澳洲奶，一樣都可以飲蒙牛奶，唔飲蒙牛奶，一樣可以飲第啲奶都得㗎嘛，乜奶都得㗎啦係咪先？總之有奶就得！」</p>
<p>何君堯早前向當局提交五項建議，稱當中四項已獲當局接納，包括精簡公務員架構，即加強公職人員培訓，及加強建設北部都會區以鞏固八大中心地位等：「呢個北部都會區呢，概念推出咗已經兩年半，但至今呢，沙盤都未見到過，我話我哋都要關心，今日特首亦都話，會盡快爭取搞好佢。」</p>
<p><a data-flickr-embed="true" href="https://www.flickr.com/gp/inmediahk/Q71g980095" title="無標題"><img src="https://live.staticflickr.com/65535/54071310230_01750604e4_b.jpg" width="1024" alt="無標題" /></a></p>
<p>終審法院海外非常任法官范理申上月以「個人理由」不再續任，成為今年第五名離任的海外法官。何君堯亦關注事件，稱「呢張清單逐步逐步會萎縮」：「如果我哋喺司法系統裡面，或者憲制領域事務裡面，唔諗清楚要點樣將呢個危機扭轉，一路一路呢張名單就會縮小又縮小。」</p>
<p>何君堯表示，現時全球共有68個普通法司法管轄區，除了英國、澳洲、紐西蘭及加拿大外：「都仲有64個國家司法系統用普通法，點解我哋唔主動去尋找新加坡呢？南非呢？印度呢？甚至乎喺加勒比海裡面，睇小人哋島國咁細喎，我哋香港股票市場，上市融資嘅嗰啲holding company，大部分都係Bermuda，BVI，點解又唔去請吓嗰啲地方呀！」</p>
</div></div></div>
