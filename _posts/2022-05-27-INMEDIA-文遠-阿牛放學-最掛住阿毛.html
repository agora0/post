---
layout: post
title: 文遠、阿牛放學：「最掛住阿毛」
date: 2022-05-27 03:43:04.000000000 +00:00
link: https://www.inmediahk.net/node/%E7%A4%BE%E9%81%8B/%E6%96%87%E9%81%A0%E3%80%81%E9%98%BF%E7%89%9B%E6%94%BE%E5%AD%B8%EF%BC%9A%E3%80%8C%E6%9C%80%E6%8E%9B%E4%BD%8F%E9%98%BF%E6%AF%9B%E3%80%8D
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/01_75.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>社民連前主席吳文遠與成員曾健成（阿牛）近日先後出獄，重獲自由。</p>
<p>第二次入獄的吳文遠將一年的刑期說得輕描淡寫，「當係一年嘅悠長假期」，詼諧道香港人也一同坐著「疫監」，「我哋無得去迪士尼，出邊啲細路仔都冇得去迪士尼」。</p>
<p>66歲「才」首次入獄的阿牛則自嘲監倉已比劏房大，在牆內靠畫畫消磨時光，在報紙看到誰便畫誰，畫了一疊的林鄭、張竹君和鄒幸彤。曾是東區區議員的他，笑言將「辦事處」搬到了赤柱，幫囚友寫信、填表。 </p>
<p>相隔多月不見，二人被問到有否掛念對方時，他們不約而同說起：「最掛住阿毛（梁國雄）」。</p>
<p><a data-flickr-embed="true" href="https://www.flickr.com/gp/inmediahk/7GpUDS" title="無標題"><img src="https://live.staticflickr.com/65535/52093774215_0d9c0d320b_c.jpg" width="800" alt="無標題" /></a></p>
<p><strong>島居喜靈洲：當係悠長假期<strong></strong></strong></p>
<p>社民連前主席吳文遠因參與前年10.1及10.20的非法集結，去年被判囚14個月零14日，上月底離開喜靈洲監獄。成員曾健成（阿牛）則被控煽惑他人參與前年7.1的非法集結，去年判囚10個月，本月初離開赤柱監獄。</p>
<p>比起赤柱有不少首次入獄的「白手」，曾因ICAC案而被判監4個月的文遠已是「黑手」，也是喜靈洲的唯一「政治犯」。他與30多人共住一個大棚倉，幽默道不難適應 ，「當係一年嘅悠長假期，當台灣嗰啲都要軍訓一年，入去同成班麻甩佬一齊沖涼食飯」。</p>
<p>在一年內，他讀了一百多本書。</p>
<p><strong>赤柱「剪布」、與雀仔傾偈<strong></strong></strong></p>
<p>「白手」阿牛則慨嘆渡日如年，但自嘲二人倉已比劏房大，還可以迫自己來個「瘦身戒煙療程」，最終成功戒煙兼瘦17公斤。文遠在獄中負責裁床的文職管理，阿牛則說自己負責洗廁所、摺衫、磨線頭，還冷不防地搞個爛gag，「可能係政府要懲教你，因為長毛成日拉布，要你走去剪布，哈哈」。</p>
<p>曾為東區區議員的阿牛以往每年皆會為街坊畫水墨畫， 今次在獄中首次執起木顏色筆，「睇到報紙，有邊個張相就試下畫」，便畫了一疊的林鄭月娥、張竹君、鄒幸彤。他更熱心地幫囚友的信件畫畫，乃至幫他們寫信處理家人身後事、填公屋申請表。</p>
<p><a data-flickr-embed="true" href="https://www.flickr.com/gp/inmediahk/PwzR24" title="阿牛筆下的林鄭月娥、習近平、張竹君等人"><img src="https://live.staticflickr.com/65535/52093507214_00c0916d96_c.jpg" width="800" alt="阿牛筆下的林鄭月娥、習近平、張竹君等人" /></a><br /><em>阿牛筆下的林鄭月娥、習近平、張竹君等人</em></p>
<p><a data-flickr-embed="true" href="https://www.flickr.com/gp/inmediahk/0sdd33" title="阿牛筆下的鄒幸彤"><img src="https://live.staticflickr.com/65535/52092252617_08b8f11f73_c.jpg" width="800" alt="阿牛筆下的鄒幸彤" /></a><br /><em>阿牛筆下的鄒幸彤</em></p>
<p>文遠也打趣道，「我都有做吳文遠『非議員』辦事處，裡邊啲法律諮詢啊、寫信啊，有啲法庭信要幫手寫」。阿牛又再分享消磨時間的另一秘訣，竟是和雀仔傾偈，「啲雀仔呱呱呱，我就呱呱呱」，說罷便示範向拳頭吹氣，一吹，也有幾分似鳥鳴，文遠笑得合不攏嘴，「真係頂你唔順」。</p>
<p><a data-flickr-embed="true" href="https://www.flickr.com/gp/inmediahk/rQ4S67" title="阿牛在獄中常常模仿雀仔的叫聲作樂"><img src="https://live.staticflickr.com/65535/52093273086_0ca1c7d795_c.jpg" width="800" alt="阿牛在獄中常常模仿雀仔的叫聲作樂" /></a><br /><em>阿牛在獄中常常模仿雀仔的叫聲作樂</em></p>
<p>獄中只有幾部電視機，囚友大多鍾愛娛樂和體育節目，阿牛只能在過場之中，轉台看幾分鐘新聞。文遠初時則每日讀一份《蘋果日報》，後來《蘋果》也成為歷史。他形容，坐監是被迫抽離於社會，「最感受深刻係，呢個世界發生嘅所有事，暫時與你無關，你理同唔理，都係零分別，都係坐喺度。」記者追問抽離是好是壞，文遠果斷道「咁就梗係唔好啦」。</p>
<p><a data-flickr-embed="true" href="https://www.flickr.com/gp/inmediahk/82QsyN" title="無標題"><img src="https://live.staticflickr.com/65535/52093271036_2af360ea41_c.jpg" width="800" alt="無標題" /></a></p>
<p>不過，他笑言若用阿Q精神一想，這一年坐監也挺「抵」，「因為香港人喺出邊都好似半坐監咁」，坐著防疫的大監獄，「我哋無得去迪士尼，出邊啲細路仔都冇得去迪士尼」。阿牛點頭附和，說入夜後的監獄甚至比大街更熱鬧，「我哋喺飯堂都40幾人喎，仲有堂食」。</p>
<p><strong>最掛住阿毛<strong></strong></strong></p>
<p>阿牛憶述道，某夜飯後在回倉路上望到圓月，不禁拋出浪漫一句，「原來你要望到個月光，係好奢侈嘅」。文遠頓時笑得氣促，「哇，真係估你唔到，阿牛原來咁感性，哈哈，我對個月光係毫無感受」。睹月思人，二人又有否掛念對方？他們卻不約而同說起：「最掛住阿毛（梁國雄）」。</p>
<p>第五波疫情出現幾何級爆發，懲教署在二月決定鎖倉。「放風」取消、探訪亦告暫停，除了洗澡的15分鐘，每刻都困在倉內。時間走得更慢，就連郵局的信件都寄慢了，文遠說日子特別難捱，「兩、三個禮拜都未必收到信，真係與世隔絕」。</p>
<p>本來阿牛也打算在獄中打第一支針，不料在臨打前一周染疫。他第一刻的想法是「仆街啦、死得啦，出邊都無人救，赤柱更加叫天不應、叫地不聞啦」。諷刺地，獄中的環境比外面更好，有專人量血壓、度體温及派藥，更不用搶水搶糧。</p>
<p>在出獄翌日，文遠已參與了社民連的五一勞動節示威，近日逐步重拾工作，並且日日探監。訪問的翌日，文遠便打算去探傑斯，剛探過因初選47人案還柙的范國威的阿牛，則計劃探望古思堯。</p>
<p><a data-flickr-embed="true" href="https://www.flickr.com/gp/inmediahk/9F1f0f" title="阿牛打算將初選47人案等的政治犯都一一畫下來。"><img src="https://live.staticflickr.com/65535/52093773165_b8bcc6e03a_c.jpg" width="800" alt="阿牛打算將初選47人案等的政治犯都一一畫下來。" /></a><br /><em>阿牛打算將初選47人案等的政治犯都一一畫下來</em></p>
<p><strong>志業冇得轉行<strong></strong></strong></p>
<p>他們在獄中期間，多個民間團體接連解散，不過社民連仍然「健在」，並正招募暑期實習生。文遠坦承在如今侷限下，新一屆實習生的工作必然與以往不同，但他認為仍需一個平台，「如果唔繼續做呢啲，年輕人就少咗機會接觸公民社會，接觸我哋呢啲⋯⋯都唔知可唔可以當政黨嘅政黨」。被問對實習生有何寄望時，文遠說「有好奇心、求真就夠啦，好奇想知身邊發生咩事，好奇點解咁多嘢咁荒謬」。</p>
<p>阿牛提到，在獄中度過66歲生日。他從政生涯則剛好33年，恰恰佔人生一半，頭33年成家立室，後33年服務社會。文遠隨即插話「之後仲有33年！」，阿牛哈哈一笑「33年？咁嘅時勢早啲去舒服好多」，並坦言抗爭的代價比以往沉重，未來行動須仔細商討，但他強調，從未閃過一絲離開香港的念頭。</p>
<p>文遠也數數手指，發現時光飛逝，今年是自己加入社民連的第13年。出身商科的他曾任職跨國企業顧問，投身社運圈後「一去不返」，如今出獄後會否考慮轉行？文遠笑了笑「我本身都唔知我係咩行，形容唔到⋯⋯民主運動係個志業，志業係冇得轉行嘅」。</p>
<p><a data-flickr-embed="true" href="https://www.flickr.com/gp/inmediahk/R49Tf2" title="無標題"><img src="https://live.staticflickr.com/65535/52093294933_b4a4c693f3_c.jpg" width="800" alt="無標題" /></a></p>
</div></div></div>
