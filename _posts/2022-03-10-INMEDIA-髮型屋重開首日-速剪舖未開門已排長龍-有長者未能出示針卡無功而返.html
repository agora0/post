---
layout: post
title: 髮型屋重開首日 速剪舖未開門已排長龍 有長者未能出示針卡無功而返
date: 2022-03-10 04:35:32.000000000 +00:00
link: https://www.inmediahk.net/node/%E6%94%BF%E7%B6%93/%E9%AB%AE%E5%9E%8B%E5%B1%8B%E9%87%8D%E9%96%8B%E9%A6%96%E6%97%A5-%E9%80%9F%E5%89%AA%E8%88%96%E6%9C%AA%E9%96%8B%E9%96%80%E5%B7%B2%E6%8E%92%E9%95%B7%E9%BE%8D-%E6%9C%89%E9%95%B7%E8%80%85%E6%9C%AA%E8%83%BD%E5%87%BA%E7%A4%BA%E9%87%9D%E5%8D%A1%E7%84%A1%E5%8A%9F%E8%80%8C%E8%BF%94
categories: inmedia
tags: blog
author: 獨媒報導
---

<img src="https://images.weserv.nl/?url=inmediahk.net/files/column_images/11_8.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>原訂停止運作至4月20日的髮型屋，今日起重開，但須全面實施「疫苗通行證」，顧客亦須使用「安心出行」。位於大圍站的速剪QB House在開店前，已出現近20人的人龍。惟不少人無法掃描針卡，需要職員協助，糾纏許久才能成功入內。亦有年邁市民因未能出示針卡，排隊半小時後未能剪頭髮，無功而返。</p>
<p><a data-flickr-embed="true" href="https://www.flickr.com/gp/inmediahk/2945vw" title="在開店前，一名員工教導其他員工掃描針卡"><img src="https://live.staticflickr.com/65535/51929503139_9bbcbf92a2_z.jpg" width="640" alt="在開店前，一名員工教導其他員工掃描針卡" /></a> <em>在開店前，一名員工教導其他員工如何協助顧客掃描針卡。</em></p>
<p><a data-flickr-embed="true" href="https://www.flickr.com/gp/inmediahk/mZhzG0" title="80F3E0E5-3472-4665-B6D9-A0B8529954C1"><img src="https://live.staticflickr.com/65535/51929253748_113239be18_z.jpg" width="640" alt="80F3E0E5-3472-4665-B6D9-A0B8529954C1" /></a> <em>員工教導顧客掃描針卡</em></p>
<p><strong>長者稱不了解疫苗通行證  以為髮型屋只重開一日</strong></p>
<p>年過七旬的陳先生在開店前已排隊，等候半小時最後卻因未能出示針卡，無功而返。他稱不了解疫苗通行證的運作，「我年紀大呀嘛，唔識又冇人教我」，更一度以為另覓髮型屋即可進入。記者向他表示，需要展示針卡才能進入髮型屋，他則無奈表示只能回家拿針卡，「又要重新排過隊，有排排。」他指自己住在美田邨，需步行15分鐘回家，再折返大圍站剪頭髮。</p>
<p><a data-flickr-embed="true" href="https://www.flickr.com/gp/inmediahk/f1Fo1D" title="陳先生"><img src="https://live.staticflickr.com/65535/51929253923_4d60ac6c86_z.jpg" width="640" alt="陳先生" /></a> <em>陳先生</em></p>
<p>陳先生表示，自己平日要照顧孫兒，難抽空剪髮，加上髮型屋停業近一個月，笑言「幾個月冇剪到喇，鬢辮都得喇！」最後未能如願剪髮，他慨嘆十分無奈，又對朝令夕改的防疫政策一頭霧水，詢問記者「（髮型屋重開）淨係今日咋喎，係咪呀？」</p>
<p><strong>市民斥停髮型屋不合理：真係做乞兒咩！</strong></p>
<p>市民羅生則排隊近20分鐘。他同稱得知髮型屋突然重開後，馬上趕來剪頭髮：「唔知佢幾時一陣又停，咁你又冇得飛！你知佢日日唔同㗎嘛。」他笑言，髮型屋停業一個月，無可奈何下，自己本來打算「買個鏟返嚟自己鏟」，慶幸髮型屋及時重開，不需自己「郁手」。</p>
<p>他直斥當局關閉髮型屋兩個月不合理：「（髮型師）真係做乞兒咩！而家都好慘啦，成個癲佬咁。」他認為在剪髮過程中，髮型師及顧客雙方都佩戴口罩，風險不大。他又斥防疫政策變來變去：「佢（林鄭月娥）自己出嚟，自己唔知自己講咩。」但估計髮型屋應該不會再被關閉。</p>
<p><a data-flickr-embed="true" href="https://www.flickr.com/gp/inmediahk/1Gv4SL" title="羅先生"><img src="https://live.staticflickr.com/65535/51929254108_aec0e63c0a_z.jpg" width="640" alt="羅先生" /></a><em>羅先生</em></p>
<p><a data-flickr-embed="true" href="https://www.flickr.com/gp/inmediahk/Jr23h2" title="15名市民等待速剪髮型屋開門"><img src="https://live.staticflickr.com/65535/51929163601_582d196606_z.jpg" width="640" alt="15名市民等待速剪髮型屋開門" /></a><em>市民等待速剪髮型屋開門</em></p>
</div></div></div>
