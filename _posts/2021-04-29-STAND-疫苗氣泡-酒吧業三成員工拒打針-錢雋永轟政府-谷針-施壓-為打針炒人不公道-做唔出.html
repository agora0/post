---
layout: post
title: "【疫苗氣泡】酒吧業三成員工拒打針　錢雋永轟政府「谷針」施壓：為打針炒人不公道　做唔出"
date: 2021-04-29 10:37:14.000000000 +00:00
link: https://thestandnews.com/society/%E7%96%AB%E8%8B%97%E6%B0%A3%E6%B3%A1-%E9%85%92%E5%90%A7%E6%A5%AD%E4%B8%89%E6%88%90%E5%93%A1%E5%B7%A5%E6%8B%92%E6%89%93%E9%87%9D-%E9%8C%A2%E9%9B%8B%E6%B0%B8%E8%BD%9F%E6%94%BF%E5%BA%9C-%E8%B0%B7%E9%87%9D-%E6%96%BD%E5%A3%93-%E6%89%93%E9%87%9D%E7%82%92%E4%BA%BA%E4%B8%8D%E5%85%AC%E9%81%93-%E5%81%9A%E5%94%94%E5%87%BA/
categories: stand
tags: blog
author: 立場報道
---

<img width="600" src="https://images.weserv.nl/?url=cdn.thestandnews.com/media/photos/cache/Layer201_E0d42_600x0.png" /><br /><br /><p>政府今（29 日）起以「疫苗氣泡」為基礎，容許酒吧、卡拉 OK、派對房間等六類處所重開，但條件是員工和顧客各至少已打一劑疫苗，及必須使用「安心出行」。香港酒吧業協會主席錢雋永表示，業界約有三成員工表明不願打疫苗，在新措施下不可上班，但僱主如因此炒人並不公道，業界「做唔出」，怒斥政府置業界於兩難。</p>
<p>另外，政府聲稱推出應用程式予場所負責人，檢視顧客針卡紀錄，錢雋永批評當局未有提早讓業界試用，至今早他追問當局，才得知應用程式尚沒有 IOS 版，「係咪要啲伙記為開門，即刻走去買部 android 手機？」</p>
<p><housenewsphoto data-photo-id="247538"></housenewsphoto></p>
<p><b>斥政府「大石砸死蟹」　業界推優惠自救</b></p>
<p>酒吧業協會主席錢雋永表示，「疫苗氣泡」政策對業界打擊很大，現時年輕族群接種率尚不高，估計生意只能回復一成，「政府話有一成市民打咗針，大家心照啦，大部分都係五六十、六七十歲，唔係我哋主要啲客。」他批評，政府為「谷針」，無考慮過酒吧生存問題，要求客人打針才能光顧，是「大石砸死蟹」。</p>
<p>他指，酒吧業界「把心一橫」，決定推出不同優惠鼓勵市民接種疫苗後到酒吧消費，包括到一百間指定協會酒吧消費有 100 元現金劵，次數不限；持牌酒吧消費滿五百送兩張戲票等，暫定送出二千張戲票。他指，目前業界已是走投無路，為自保「焗住」推出優惠，否則死路一條，「好困難都要做，不能坐以待斃」。</p>
<p><housenewsphoto data-photo-id="247539"></housenewsphoto></p>
<p>食物及衞生局日前指，因應放寬營業措施，政府會推出應用程式予場所負責人，檢視顧客針卡紀錄。錢雋永斥政府未有預早提供程式予業界試用，至今早他追問當局，才得知應用程式尚沒有 IOS 版。</p>
<p>錢又不滿，日前與政府人員開會時，已提出應用程式容易出問題，要求設立後備方案，惟當時局方稱使用政府程式是唯一選項，聲言：「個 app 唔會有問題」，事實是「今日就出咗問題，如果間酒吧得蘋果機，或者個 app down 咗掃唔到，咁係咪又唔使開？」</p>
<p><strong>「員工唔肯打針，係咪要炒佢哋？」</strong></p>
<p>錢雋永又表示，目前業界面對的另一困難，是「唔夠人復業」，因停業期間有人手流失，加上部分員工不願打針。他舉例，該協會轄下會員約有共 500 間酒吧，只有八成酒吧會復業，餘下兩成是因為員工拒絕打針或尚未打針，無法開門做生意。他估計整個業界有約一萬名從業員，僅一半人已打針，有兩成人正在預約，有三成人表明不願打針。</p>
<p>他透露，有業界僱主已提出最高一千元獎金，嘗試鼓勵員工打針，但假如最後員工仍不肯打針，「係咪要炒咗佢哋？如果炒，到時員工係可以告僱主？例又係佢立嘅，好唔公道」。錢指，理解員工有權利拒絕打針，僱主只能勸喻，如因此解僱是不公道不合理，「做唔出」，業界面對兩難，屆時唯有向勞工署查詢可如何處理。</p>
<p>錢雋永怒訴，業界處境困難，他自己亦「一肚氣」，不滿政府將「谷針」責任推到業界身上，壓迫業界，「喺政府返工嘅人，請問有無打晒針？要我哋為求生存幫你『谷針』，好唔好意思？」</p>
<p><strong>老闆擬轉型搞餐廳　「唔會有人為飲酒打針」　</strong></p>
<p>尖沙咀酒吧 Sonder 負責人陳先生坦言，集團三間酒吧均無法在今晚復業，最快要到明日，才有一間分店三名員工打完疫苗可營業。他指，整個集團約 20 名員工，僅 8 人願打疫苗，公司正以工作更數和獎金作誘因，希望鼓勵員工打針，否則只能繼續停工。</p>
<p>陳先生坦言，預計即使明日開門，只能回復不到一成生意，「好少有人特登為飲酒而打針，反而令客人卻步。」他坦言對全面復業希望不大，暫只是持觀望態度、嘗試重開，如果市場反應太差會再檢討。他又表示，現時很多客源已流失到餐廳，因食肆的營業限制較酒吧寬鬆，他亦已決定申請取消酒吧批註，轉型做餐廳。</p>
