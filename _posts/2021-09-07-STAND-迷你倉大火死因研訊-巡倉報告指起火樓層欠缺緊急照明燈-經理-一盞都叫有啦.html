---
layout: post
title: "【迷你倉大火死因研訊】巡倉報告指起火樓層欠缺緊急照明燈　經理：一盞都叫有啦"
date: 2021-09-07 10:23:14.720000000 Z
link: https://www.thestandnews.com/court/%E8%BF%B7%E4%BD%A0%E5%80%89%E5%A4%A7%E7%81%AB%E6%AD%BB%E5%9B%A0%E7%A0%94%E8%A8%8A%E5%B7%A1%E5%80%89%E5%A0%B1%E5%91%8A%E6%8C%87%E8%B5%B7%E7%81%AB%E6%A8%93%E5%B1%A4%E6%AC%A0%E7%BC%BA%E7%B7%8A%E6%80%A5%E7%85%A7%E6%98%8E%E7%87%88-%E7%B6%93%E7%90%86%E4%B8%80%E7%9B%9E%E9%83%BD%E5%8F%AB%E6%9C%89%E5%95%A6
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/13497897_10154148010441422_2194590513476028378_o_ZysXt.png"><figcaption><span>牛頭角時昌迷你倉大火（資料圖片，攝於2016年6月23日下午）</span></figcaption></figure><p>2016 年牛頭角淘大時昌迷你倉發生四級大火，約 108 小時始救熄，奪去兩名消防員的性命。死因研訊今（7 日）續，法庭展示當年一份涉案迷你倉的巡倉報告，指三樓至七樓欠缺俗稱「貓燈」的應急照明燈。助理物業經理呂國榮指該些樓層曾改動間隔，故有設備欠缺，亦不清楚「貓燈」數量，「一盞都叫有啦，足唔足夠咁解」。呂在代表消防處的大律師詢問下，更稱「欠缺唔係一盞都冇」。案件明天續審。</p>

<p>呂國榮今早又否認阻止下屬報警，強調報警是在場人士決定，「唔通我叫佢唔報警，佢真係唔報警咩？」、「我有話『等埋我』，冇話等埋我先報警呀嘛」。(<a href="https://www.thestandnews.com/court/%E8%BF%B7%E4%BD%A0%E5%80%89%E5%A4%A7%E7%81%AB%E6%AD%BB%E5%9B%A0%E7%A0%94%E8%A8%8A%E7%B6%93%E7%90%86%E5%90%A6%E8%AA%8D%E9%98%BB%E4%B8%8B%E5%B1%AC%E5%A0%B1%E8%AD%A6%E5%94%94%E9%80%9A%E6%88%91%E5%8F%AB%E4%BD%A2%E5%94%94%E5%A0%B1%E8%AD%A6%E4%BD%A2%E7%9C%9F%E4%BF%82%E5%94%94%E5%A0%B1%E8%AD%A6%E5%92%A9">另見報道</a>)</p>

<div><figure><img src="https://images.weserv.nl/?url=assets.thestandnews.com/media/photos/LUI.jpg"><figcaption><span>2021 年 9 月 7 日，助理物業經理呂國榮就迷你倉大火死因研訊作供。</span></figcaption></figure></div>

<p>時昌迷你倉助理物業經理呂國榮供稱，每周巡倉三次，每次須填寫「巡倉簿」、檢查清單，以及每月一次的巡倉報告；如發現設施損壞，須在公司雲端填寫維修報告。呂表示有文件存放在三至四樓，因火災燒毀，部分文件則儲存在電腦，惟他指系統曾遭黑客入侵，加上忘記帳號和密碼，已遺失部分不太重要的文件。</p>

<p><strong>經理同意「貓燈」數量或不足夠</strong></p>

<p>根據 2016 年涉案迷你倉的巡倉報告，曾提及三樓至七樓欠缺俗稱「貓燈」的應急照明燈。呂解釋該些樓層曾改動間隔，故有設備欠缺，亦不清楚這是否屬於標準設備。他稱：「一盞都叫有啦，足唔足夠咁解」、「我哋唔知要放幾多，公司冇要求我要有呢樣知識」。</p>

<p>代表消防處的大律師伍健民就上述事件詢問呂，其意思是否等於同意樓層沒有安裝「貓燈」；呂表示「欠缺唔係一盞都冇」，但同意「貓燈」數量可能不足夠。</p>

<p>呂在伍的詢問下，同意不清楚消防喉轆長度、能否伸展至每個單位。他指案發後仍有參與迷你倉的間隔改動，有跟從新的消防指引，即倉內走廊須闊 2.4米、如使用防火物料則可闊 1 至 1.2 米，表示位於青衣及新蒲崗的迷你倉有闊 2.4 米的走廊。</p>

<p><strong>經理稱理解錯誤　否認決定輕率</strong></p>

<p>伍在下午亦提及報警一事，指呂沒有報警是與第三者保險及公司聲譽有關；呂否認。伍質疑「對於你唔打 999 摸不著頭腦」，呂回應「我冇要求佢去，都冇阻止佢唔好打電話，佢表達同我理解，大家唔夾、唔明。」伍再質疑呂左右下屬決定；呂否認。</p>

<p>伍又指呂沒有鼓勵下屬報警，呂同意沒主動了解火勢，略帶激動說：「你哋都係執著呢句啫，我冇唔俾同事報警⋯⋯我冇咁積極鼓勵語氣，如果佢講火燭、有煙冒緊，事態嚴重我唔會叫佢買毛巾」。伍詢問呂作為一個領導人，是否同意決定過程輕率；呂表示：「領導人唔可以理解錯誤㗎咩？理解錯誤就輕率？」案件明天續審，將傳召迷你倉職員及維修師傅。</p>

<p>高級消防隊長張耀升 2016 年 6 月 21 日，在時昌迷你倉火警撤退時疑與隊員失去聯絡，獲救時已失去知覺，同日證實死亡，終年 30 歲。消防隊目許志傑則在同月 23 日，被發現昏迷在迷你倉內，送院後不治，終年 37 歲。</p>

<p>案件編號：CCDI-333、334/2016(SH)</p>
