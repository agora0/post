---
layout: post
title: "「完善」選舉點票之下　幾個非正經、唔重要趣點"
date: 2021-12-20 07:50:05.714000000 Z
link: https://www.thestandnews.com/politics/%E5%AE%8C%E5%96%84%E9%81%B8%E8%88%89%E9%BB%9E%E7%A5%A8%E4%B9%8B%E4%B8%8B-%E5%B9%BE%E5%80%8B%E9%9D%9E%E6%AD%A3%E7%B6%93%E5%94%94%E9%87%8D%E8%A6%81%E8%B6%A3%E9%BB%9E
categories: stand
tags: blog
author: 林彥邦
---

<figure><img src="https://images.weserv.nl/?url=assets.thestandnews.com/media/photos/5563446264345654541045322431624.png"><figcaption><span>2021 年 12 月 20 日，立法會選舉設於灣仔會展的中央點票站。</span></figcaption></figure><p><strong>狄狄仔、好重要</strong></p>

<p><a href="https://www.thestandnews.com/politics/%E6%88%90%E6%83%9F%E4%B8%80%E9%9D%9E%E5%BB%BA%E5%88%B6-%E7%8B%84%E5%BF%97%E9%81%A0%E5%94%94%E5%A5%BD%E7%9D%87%E6%AD%BB%E6%88%91%E5%93%8B%E4%B8%80%E6%8A%8A%E8%81%B2%E9%9F%B3-%E6%89%BF%E6%8E%A5%E6%B3%9B%E6%B0%91%E7%8B%B9%E7%B8%AB%E4%B8%AD%E5%A5%AE%E9%AC%A5%E8%B2%AC%E4%BB%BB" target="_blank">狄志遠成為宇宙唯一反對派</a>。一個人等於上屆廿幾人、上年鄭松泰加陳沛然，亦係「唔搞清一色」，唯一一隻番子。</p>

<p>不過一隻番子，好似食唔到糊。</p>

<p><strong>喂，臨時演員都係演員</strong></p>

<p>十幾個「非建制派」，絕大部分都無晒影，選舉 hea 做都算，連點票都唔去蒲個頭。</p>

<p>呢方面，<a href="https://www.thestandnews.com/politics/ab_%E7%AB%8B%E6%B3%95%E6%9C%83%E7%88%AD%E4%BD%8D-%E5%9C%B0%E5%8D%80%E7%9B%B4%E9%81%B8%E9%9D%9E%E5%BB%BA%E5%88%B6%E6%B4%BE%E7%9B%A1%E5%A2%A8-%E9%A6%AE%E6%AA%A2%E5%9F%BA-6-%E5%B9%B4%E9%80%A3%E8%BC%B8-5-%E6%AC%A1-%E5%90%A6%E8%AA%8D%E9%99%AA%E8%B7%91-%E5%86%8D%E5%8F%83%E9%81%B8%E8%A6%81%E5%85%88%E8%80%83%E6%85%AE" target="_blank">窄巷基、黃俊瑯有出現</a>，算係有演員自我修養做戲做全套，唔知有無獎；另一邊，葉太太贏咗都唔現，相當唔俾面，應該無飯盒。</p>

<p><strong>話急原來唔急</strong></p>

<p>事後睇返轉頭，選贏嘅人一齊告急，輸嗰批悠然自得，都可算世界罕見。</p>

<p>例如陳恆鑌告急，結果佢有 8 萬票，佢唔告急嘅對手劉卓裕，得 1 萬票。</p>

<p><strong>「民建聯必勝」</strong></p>

<p><a href="https://www.thestandnews.com/politics/%E7%AB%8B%E6%B3%95%E6%9C%83%E7%88%AD%E4%BD%8D%E5%BB%BA%E5%88%B6%E7%9B%B4%E9%81%B8%E6%B8%85%E4%B8%80%E8%89%B2-%E6%B0%91%E5%BB%BA%E8%81%AF%E5%8D%81%E5%8D%80%E5%8D%81%E5%B8%AD-%E6%9D%8E%E6%85%A7%E7%90%BC%E8%AD%B0%E6%9C%83%E5%85%A7%E6%84%9B%E5%9C%8B%E8%80%85%E7%99%BE%E8%8A%B1%E9%BD%8A%E6%94%BE" target="_blank">民建聯十個地區全部都贏</a>，每個上台都會 call 齊人大叫「民建聯必勝」×10，頭兩次叫仲有小小尷尬，到中後段愈叫愈投入，唔講以為佢哋出盡全力，贏咗場硬仗，假戲真做，只要你唔尷尬，尷尬就係世界，而我好尷尬。</p>

<p><strong>梁君彥終於有票，張華峰無咗隻蟹</strong></p>

<p>你無睇錯，梁君彥由 2004 年第一次「當選」，之後 08、12、16 都係自動當選，到今次 2021，<a href="https://www.thestandnews.com/politics/%E6%A2%81%E5%90%9B%E5%BD%A5%E9%A6%96%E5%9A%90%E7%AB%B6%E7%88%AD%E6%88%90%E5%8A%9F%E9%80%A3%E4%BB%BB-%E7%95%B6%E7%84%B6%E8%87%AA%E5%8B%95%E7%95%B6%E9%81%B8%E6%9C%89%E8%87%AA%E5%8B%95%E7%95%B6%E9%81%B8%E7%9A%84%E5%A5%BD-%E5%86%8D%E5%95%86%E8%A8%8E%E6%98%AF%E5%90%A6%E7%AB%B6%E9%80%90%E4%B8%BB%E5%B8%AD" target="_blank">終於第一次有票</a>，佢話覺得唔錯，但自動當選「都有自動當選嘅好」。</p>

<p>有人歡喜就有人愁，<a href="https://www.thestandnews.com/politics/a_%E7%AB%8B%E6%B3%95%E6%9C%83%E7%88%AD%E4%BD%8D-%E4%B8%8D%E6%96%B7%E6%9B%B4%E6%96%B0%E5%8A%9F%E8%83%BD%E7%B5%84%E5%88%A5%E7%B5%90%E6%9E%9C%E9%99%B8%E7%BA%8C%E5%85%AC%E5%B8%83-%E5%83%85%E7%A4%BE%E7%A6%8F%E5%B7%A5%E7%A8%8B%E6%9C%89%E9%9D%9E%E5%BB%BA%E5%88%B6%E5%8F%83%E8%88%87%E6%88%90%E7%84%A6%E9%BB%9E" target="_blank">另一邊廂人稱「肥老闆」張華峰就連任失敗</a>，比較值得憂慮係，之後應該去邊買蟹，考慮埋王定光亦已退出，少咁個人釣魚，立法會失色不少。</p>

<p>總體嚟講，成晚都好悶，候選人唔蒲頭、唔講嘢，記者無心機、無嘢問，市民唔關心、唔想知。</p>

<p>我宣布，完善立法會選舉，完～</p>

<p>&nbsp;</p>

<p>原刊於<a href="https://www.facebook.com/yp.lam.9/posts/10158866764526491" target="_blank">作者 Facebook</a></p>
