---
layout: post
title: 鬧市中的公主樹
date: 2021-04-04 04:26:00.000000000 +00:00
link: https://thestandnews.com/society/%E9%AC%A7%E5%B8%82%E4%B8%AD%E7%9A%84%E5%85%AC%E4%B8%BB%E6%A8%B9/
categories: stand
tags: blog
author: Local_9up
---

<img width="600" src="https://images.weserv.nl/?url=cdn.thestandnews.com/media/photos/cache/photo2_LEGdF_600x0.jpeg" /><br /><br /><p>早一排好多人都留意到木棉樹開花，網上好多人都 share 咗木棉樹嘅相。不過小編（Local_9up）就覺得木棉樹嘅樹形一般，所以就算見到一啲好高大又開晒花嘅木棉樹都無乜點影低。</p>
<p>但係，近排依段時間就到另一種樹嘅花期，而依種樹小編個人喜好上就比木棉鍾意得多喇，係唔同地方都有影低留念。</p>
<p>話時話，可能往年依段時間都會有好多人特登飛去日本睇櫻花，其實香港都一樣有值得去觀賞嘅植物。</p>
<p>我所講嘅就係樹頭菜。唔知大家一聽到依個名第一刻嘅感覺係咩，我就覺得有啲難聽，好難想像到原來佢盛放嘅時候係咁靚。其實佢喺2007年前係有第二個名叫魚木樹，依個名就優雅得多，亦襯返朵花。佢剛花開嗰陣係白色，幾日後就會慢慢的變成黃色，而花瓣中嘅雄蕊比花瓣長好多，形態就似蜘蛛腳，所以英文名亦叫 Spider Tree。</p>
<p><housenewsphoto data-photo-id="244793"></housenewsphoto></p>
<p>樹頭菜花期因氣候變化可能或多或少都有啲出入，不過一般3，4月都係佢哋盛放嘅時間。而樹頭菜其實好多地方都有種，有時可能成條路都係。最出名嘅睇樹頭菜地方係近旺角東火車站嘅太子道西個一段，而小編住嘅北區聯和墟球場個一帶都有。其實依家依個時候出街多啲留意下樹木，就好易認得出樹頭菜。</p>
<p><housenewsphoto data-photo-id="244794"></housenewsphoto></p>
<p>而樹頭菜亦有另一個有趣嘅事跡。喺可能香港出產最多明星嘅屋邨嘅蘇屋邨有「蘇屋三寶」，當年 2006 年重建時，「蘇屋三寶」被規定一定要留低。其中一寶就係一棵樹頭菜。點解一棵樹頭菜都可以留得低？因為依棵係「公主樹」，係英國雅麗珊郡主係 1961 年嚟到香港去到蘇屋邨種嘅。而網上有啲新聞機構就話依棵樹嘅品種係櫻桃樹，我懷疑係無fact check，因為小編去到蘇屋邨見到介紹「公主樹」嘅牌，有寫明係魚木樹，即樹頭菜舊稱。</p>
<p><housenewsphoto data-photo-id="244797"></housenewsphoto></p>
<p>Btw，依塊介紹「公主樹」嘅牌都整得幾hea下，因為雅麗珊郡主個英文串錯咗，就咁貼返張白色紙上去就算（香港回歸咗十世，仲同你認真搞前朝遺物咩？！）。另外，其實小編有懷疑依棵係咪真係魚木樹，因為英文介紹個part 無寫明魚木樹嘅英文學名（Crateva unilocularis），只係寫咗”Princess Tree”，而我嗰陣時去並唔係花期，得樹幹同枝條，無明顯特徵睇到，之後就無再特登走去。係信唔過政府辦事下，所以到今時今日我仍然懷疑緊究竟「公主樹」係咪真係魚木樹。</p>
<p><housenewsphoto data-photo-id="244796"></housenewsphoto></p>
<p>作者簡介： 於不同社交媒體開設 Local_9up專頁 Facebook <a data-saferedirecturl="https://www.google.com/url?q=https://www.facebook.com/Local9up&amp;source=gmail&amp;ust=1617591877082000&amp;usg=AFQjCNHXRNIYjqbmmNVNueIHvo0seFY2jg" href="https://www.facebook.com/Local9up">https://www.facebook.com/Local9up</a> / MeWe: <a data-saferedirecturl="https://www.google.com/url?q=https://mewe.com/p/local9up1&amp;source=gmail&amp;ust=1617591877082000&amp;usg=AFQjCNH7bcQAV8PEdafLyGABGnMV8-ku9Q" href="https://mewe.com/p/local9up1">https://mewe.com/p/local9up1</a> / IG: <a data-saferedirecturl="https://www.google.com/url?q=https://www.instagram.com/local9up&amp;source=gmail&amp;ust=1617591877082000&amp;usg=AFQjCNE7PN3xlCkn8joyqUo3y6kg0lf7FQ" href="https://www.instagram.com/local9up">https://www.instagram.com/local9up</a></p>
