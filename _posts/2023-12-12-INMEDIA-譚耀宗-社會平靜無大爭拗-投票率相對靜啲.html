---
layout: post
title: 譚耀宗：社會平靜無大爭拗 「投票率相對靜啲」
date: 2023-12-12 03:28:30.000000000 +00:00
link: https://www.inmediahk.net/node/%E6%94%BF%E7%B6%93/%E8%AD%9A%E8%80%80%E5%AE%97%EF%BC%9A%E7%A4%BE%E6%9C%83%E5%B9%B3%E9%9D%9C%E7%84%A1%E5%A4%A7%E7%88%AD%E6%8B%97-%E3%80%8C%E6%8A%95%E7%A5%A8%E7%8E%87%E7%9B%B8%E5%B0%8D%E9%9D%9C%E5%95%B2%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202312121_0.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>今屆區議會選舉地區直選投票率僅得27.54%，創下區議會選舉以來最低。全國港澳研究會副會長、全國人大前常委譚耀宗稱投票率合理，指按照過往經驗，社會較平靜、沒有太大爭拗，「投票率相對靜啲」：「如果話各種力量扯到行晒，咁咪投票率會高。」</p>
<p>翻查紀錄，2011年及2015年區議會選舉的投票率，亦分別為41.49%及47.01%，2019年區議會選舉投票率則高達71.23%，今屆在新選制下僅得27.54%。</p>
<p><strong>譚耀宗稱毋須過份解讀 「120萬人投票都唔少啦」</strong></p>
<p>譚耀宗今早在商台節目《在晴朗的一天出發》稱，外界不應過分解讀，重申投票率涉及不同因素：「宜家睇返有120萬人投票，都唔少啦。」不過，主持指出「但係歷屆都係新低喎」，譚耀宗稱「都唔少啦」：「都係合理範圍啦，唔洗話過份解讀，唔洗太緊張。市民自己覺得有需要出嚟作選擇，咪出嚟作選擇。」</p>
<p>此外，譚耀宗指按照過往經驗，區議會選舉投票率會較立法會選舉為低，加上現時社會平靜：「大家又覺得啦，無問題啦。而且有啲出咗去出面喎，可能加加埋埋各種因素，都好正常嘅。」</p>
<p><strong>建制「谷盡」仍僅27.54% 譚耀宗：沒定下任何指標</strong></p>
<p>對於建制「谷盡」仍只得27.54%的投票率，譚耀宗重申沒有定下任何指標：「因為新選制，驚住好多人唔係好清楚，盡量要解釋清楚。」</p>
<p>主持問譚耀宗，既然社會平靜，未來所有選舉的投票率料都會偏低，「預計個社會都會和諧，唔會好亂㗎嘛」。譚耀宗稱同意，指按照過往經驗，社會較平靜、沒有太大爭拗，「投票率相對靜啲」：「如果話各種力量扯到行晒，咁咪投票率會高。」</p>
<p><strong>錄2.2萬張廢票較以往高 譚耀宗：不排除有人剔錯</strong></p>
<p>政府為今次選舉作鋪天蓋地宣傳，但投票日仍有共304,609名港人出境，當中約23.4萬人前往內地，人次較上周日更高。譚耀宗則認為「呢啲嘢你無辦法㗎啦」：「大家鍾意返咗上面，平靚正咁啦，有假期就返去開心下。」他指港人過去幾年受疫情影響，未能到內地遊玩，現在復常就「很難制止」，政府只能用其他方法，吸引市民先投票才前往內地。</p>
<p>另外，今屆選舉錄得約2.2萬張廢票，佔總票數1.85%，同較以往高。譚耀宗就認為，今屆選舉採用新制度，即雙議席單票制，不排除有人尤其長者「剔錯」：「所以有時我都擔心呢，喂，會唔會覺得兩個都幾好喎，剔咗兩個。」</p>
</div></div></div>
