---
layout: post
title: 陳同佳離安全屋未赴台　潘母擬下周政總外直接對話　憂心安全要求警方保護
date: 2021-10-14 14:40:37.565000000 Z
link: https://www.thestandnews.com/society/%E9%99%B3%E5%90%8C%E4%BD%B3%E9%9B%A2%E5%AE%89%E5%85%A8%E5%B1%8B%E6%9C%AA%E8%B5%B4%E5%8F%B0-%E6%BD%98%E6%AF%8D%E6%93%AC%E4%B8%8B%E5%91%A8%E6%94%BF%E7%B8%BD%E5%A4%96%E7%9B%B4%E6%8E%A5%E5%B0%8D%E8%A9%B1-%E7%9B%B4%E8%A8%80%E6%86%82%E5%BF%83%E5%AE%89%E5%85%A8%E8%A6%81%E6%B1%82%E8%AD%A6%E6%96%B9%E4%BF%9D%E8%AD%B7
categories: stand
tags: blog
author: 立場報道
---

<figure><img src="https://images.weserv.nl/?url=assets.thestandnews.com/media/photos/POONlink.png"></figure><p>台灣殺人案疑犯陳同佳，在本港因洗黑錢被判囚獲釋後，逾 20 個月以來一直受警方保護，至日前（13日）被證實已離開安全屋，和他關係密切的聖公會教省秘書長管浩鳴指，他目前居住在「一個不會容易與市民接觸的地方」。案中死者潘曉穎的母親今日（14日）透過錄音口訊，要求下周在政總門前與陳同佳直接對話。她批評警方「靜雞雞放人」，對全港市民造成威脅，「我想問下香港人，陳同佳可以由深山郊野，隨時可以落市區，仲間唔時由佢阿媽餵飼，你哋真係驚唔驚㗎？」並要求警方給予人身保護，擔心自己被陳同佳殺害。</p>

<p>網上媒體「<a href="https://www.youtube.com/watch?v=vJuuDRqEQDI">MIHK TV</a>」晚上播出一段潘曉穎母親的錄音。潘母在錄音中表示，透過傳媒報道才得悉陳同佳離開安全屋，質疑警方爲何可讓殺人犯在香港自由走動，對港人或造成威脅，「我想問下香港人，陳同佳可以由深山郊野，隨時可以落市區，仲間唔時由佢阿媽餵飼，你哋真係驚唔驚㗎？」要求警方及政府儘快交代爲何要「靜雞雞放生」陳同佳，「依家一個殺人犯殺咗人，仲可以自由自在、喺香港出入自如、自由上網，簡直係非常之嚴重危害社會安寧，但係警方好似完全視若無睹！」</p>

<p><strong>批評警方發放錯誤訊息　殺人可甩身冇事</strong></p>

<p>她又形容警方及政府的決定有如對外發放錯誤訊息，「係咪暗示俾大家聽，如果一個人去咗一啲香港冇引渡條例的地方，係咪嗰啲殺左人、返咗殺人罪嘅人以後就可以返嚟香港，以後就可以甩身冇事、逍遙法外？」，呼籲政府儘快公佈陳同佳下落。</p>

<p>潘母又提及，因多次就事件公開發言，擔心自己被陳同佳殺害，要求警方保護「陳同佳話阿女當時講咗啲嘢刺激佢，然後就殺咗佢。我而家成日喺傳媒度講佢，我真係好驚畀佢殺左我，我諗真係要求要要求警方保護我先得」。不過，潘媽媽表示希望與陳同佳直接對話，要求他下星期在政總門口出席記者會「有啲嘢我想直接問清楚佢、得個明白！」</p>

<p><strong>《香港01》：可如常上網看電視　身型變圓潤</strong></p>

<p>香港聖公會教省秘書長管浩鳴，日前（13日）向傳媒證實，經警方在六月的評估決定保護，陳同佳早前已離開安全屋，但不便透露新住處，僅形容住處是一個不會容易與市民接觸的地方。管強調陳同佳仍在港，赴台自首意願不變，何時起行則有待台灣方面批出簽證。《香港01》則引述消息指，陳同佳 3 個月前已離開安全屋，現時與母親間中同住，一日三餐獲安排、可上網看電視，身型比兩年前出獄時圓潤。</p>

<p>&nbsp;</p>
